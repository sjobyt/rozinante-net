<?xml version="1.0" ?>
<article id="stodden">
<head>Støodden</head>
<img src="stoodden_small.jpg" link="stoodden.jpg" pos="picright">Nedkjørsel til Støodden. Rozinante med stormasta midt i bildet.</img>
<img src="stoodden_fra_korsvik_small.jpg" link="stoodden_fra_korsvik.jpg" pos="picright">Sett fra korsvik.</img>
<p>Støodden er et gammelt båtbyggeri som ligger på vestsiden, nesten i bunnen
av korsvikfjorden på Kristiansands beste østkant. Den ligger "vis a vi"
Korsvik Marina/Korsvik båtbyggeri. Det bygges vel ikke så mye båter her
lengre, men Støodden brukes fortsatt flittig til vinteropplag og
reperasjons plass for båter. Seilbåter og båter som har tre som
byggemateriale er spesielt godt representert her. Om sommeren er
Støodden havn for flere flotte båter både innenfor moloen og langs
bryggene på utsiden.</p>



<p>Rozinante ble i sin tid bygget her (omkring 20 år siden) som mange andre
trebåter i Kristiansand. GUM ble faktisk også "funnet" her (skroget).
Den lå her som et oppgitt byggeprosjekt, og led av det. GUM ble ikke
ferdig bygget på støodden men flyttet over til andre siden av korsvikfjorden
til Korsvik båtbyggeri og "ferdig bygget" der.</p>

<block>

<img src="stoodden_haller_small.jpg" link="stoodden_haller.jpg" pos="picleft">Hallene.</img>
<img src="GUM_inne_small.jpg" link="GUM_inne.jpg" pos="picleft">GUM inne i hallen.</img>
<p>Støodden har 2 store og høye haller som båter lagres i, og en større
"parkeringsplass" som det settes båter på om vinteren. Rozinante har stått
godt pakket inn ute på parkeringsplassen i hele vinter, mens GUM som
forhåpentligvis skal få stå i ett helt år til, står inne i den største
hallen.</p>

</block>

<block>

<img src="korsvik_small.jpg" link="korsvik.jpg" pos="picright">En rolig dag på Korsvik Marina?</img>
<p>Siden vi begynte våre spede forberedelser rundt nyttår har det vært ganske
få mennesker å treffe på støodden, med lørdags formiddager som de dagene med
flest folk. Selvfølgelig er det noen hardbarka gjengangere som dukker opp
titt og ofte. For eksempel Kjetil som tidligere eide og drev Korsvik
Båtsenter og på den måten pussa og mekka båt hele dagen. Han har nå fått seg
en åtte til fire jobb og må jobbe med sin egen båt på kveldstid. Og som vi har
forstått det - er det MYE som skal gjøres med den store flotte båten hans
før han er fornøyd.</p>

</block>

<block>

<p>Den siste tiden har det vært masse folk på Støodden, selv på hverdagene er det som
oftest noen å jobber litt. Lørdagene kunne det med fordel vært egen
parkerigsvakt her, for da er det rene maurtua på støodden. Det
er nok det fine været som er så deilig å jobbe i, samtidig som det minner
folk på hvor deilig det skal bli å få båten på vannet!</p>

<p>Det er alltid noen med et godt råd og ei røverhistorie på lur på Støodden.
Det er vanlig praksis "å stikke hode inn i nabo båten" når man tar sin
velfortjente hvil og høre hvordan det går. At det på denne måten blir mye
små pauser er vel halve kosen.</p>

</block>

<img src="gjengen_small.jpg" link="gjengen.jpg" pos="picleft">Her har vi gjengen!</img>
<img src="strekk_small.jpg" link="strekk.jpg" pos="picleft">Staale tar seg en velfortjent strekk</img>
<img src="sun_up_small.jpg" link="sun_up.jpg" pos="picleft">Sola "står opp" over Rozinante</img>
</article>
