<?xml version="1.0" ?>
<article>
<h1>Forbredelser</h1>
<data>
Av Staale<br/>
07 Desember 2003<br/>
</data>
<p>
Fredag brukte vi dagen til å mekke på båten. Vi finner stadig noe nytt å forbrede og ting tar alltid litt lengre tid enn planlagt. Etter en hel dag med mekking på båten ble vi invitert på middag til Whiteadmiral.
</p>
<img src="20031207sp02.JPG" link="20031207lp02.JPG" pos="left">Tidsfordriv på flyplassen mens vi venter på Sigve</img>
<p>
Hoffene i Whiteadmiral stablet sammen en koselig middag i leiligheten sin. Whiteadmiral er nemmlig en kattamaran og har derfor diger plass innvendig.
</p>
<img src="20031207sp03.JPG" link="20031207lp03.JPG" pos="left">Vi mekker bare båt og ser derfor øya fra bil!</img>
<p>
Vertskapet bestod av Diana og Stein samt hans mor. Hun fyller 88 år Mandag 08.12. I løpet av kvelden spiste vi god mat og delte noen kartonger med rødvin. Dette var en hyggelig kveld og vi unge naive gutter fikk litt input fra erfarne jordomseilere.
</p>
<img src="20031207sp04.JPG" link="20031207lp04.JPG" pos="right">Rot!</img>
<p>
Stein's mor på 88 år skal faktisk seile med til Barbados i Februar 2004 og blir med det den eldste som har krysset Atlanterhavet i en lystbåt. Vi var enige om at hun var den kuleste jenta på 88 år vi har truffet til nå på turen!
</p>
<p>
Lørdag morgen stod vi opp tidlig og lagde oss frokost. Etterpå leide vi en bil til 32euro og reiste strake veien til Las Palmas Aeropuerto. Etter mye om og men slapp vi endelig inn på Cargo delen av flyplassen. Etter hvert viste det seg at Tolla(tulla) var stengt frem til Tirsdag slik som statlige instutisjoner ellers i Verden var denne intet unntak i treghet og dårlige oppningstider. Lørdag/Søndag var det visst alltid stengt, og mandag er det er visstnok en Katolsk helligdag vinklet inn på Jomfru Maria og Jesus fødsel etter hva vi har fostått. Så lengre kom vi ikke med den saken, denne dagen.
</p>
<img src="20031207sp06.JPG" link="20031207lp06.JPG" pos="right">Sigve, Ragnar og Staale</img>
<p>
Lørdag skulle vi også hente Sigve. Sigve er vårt nye mannskap og hans fly landet i Las Palmas 1130 denne dagen. Vi
trappet opp sammen med alle de søte blonde flickorne fra Ving, Fritdsresor, Dansk Ferie og andre chartersselskaper. Vi kunne da ikke være dårligere enn de andre og lagde oss et skilt med "Rozinante" slik at Sigve skulle finne sin rette "reiseoppratør". Etter hvert skjønnte vi at det var vel kl. 1230 sigve hadde sagt at flyet skulle landet. I løpet av den timen vi var i Annkomsthallen kom det til sammen fire fly fra Norge!
</p>
<img src="20031207sp01.JPG" link="20031207lp01.JPG" pos="right">Mer rot..</img>
<p>
Sigve kom og vi stappet oss sammen i vår leide Opel Corsa og meg og Ragnar diskuterte om Ragnar kjørte for sent eller for fort. Etter hvert forstod jeg at vi egentlig hørtes ut som et gammelt ektepar og holdt kjeft!
</p>
<p>
Lørdagskvelden kjøpte vi en liter pappvin for 0.65Euro og la oss tidlig. I dag Søndag har vi mekket videre på båten. Samt at vi har fått supplert medisinkunnskapene våre fra Hoffene i Whiteadmiral. Vi har fått kræsj innføring i hvordan man syr sår, behandler infeksjoner med salver, Pencelin og Antibiotika, "lager" smertestillende medikamenter, fjerner rusk i øynene, respet på bedøvelse dråper til øynene, innføring i ulike malariatyper, ekstra malaria tabeletter og div annet relatert til medisin. Sigve er det bra å ha ombord da vi er tre som ordner å fikser ting slik at vi snart kan komme oss vek fra Puerto Rico. Vi har også vært innom "Bruktboka" og kjøpt mange bøker. Bruktboka er en bruktbokhandel beregnet på Nordmenn. Visste du at det faktisk bor 11500 Nordmenn på Gran Canaria?
</p>
<img src="20031207sp05.JPG" link="20031207lp05.JPG" pos="right">Hoffene i Whiteadmiral</img>
<p>
Whiteadmiral er en kattamaran og betaler derfor ekstra mye i havneavgift, de forlot derfor havnen i dag for å ligge på anker. Vi har en god del å gjøre før vi kan reise herfra i tilegg må vi få hentet forsendlesen vår på 90 KG før vi kan reise, og pga "tulla" får vi ikke denne før Tirsdag. Vi satser på å reise fra Puerto Rico på Onsdag.
</p>

