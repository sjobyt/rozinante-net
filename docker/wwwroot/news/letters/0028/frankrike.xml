<?xml version="1.0" ?>
<article>
<h1>Les Sables til Dartmouth</h1>

<p>Noen dager før jeg reiste fra Cape Town fikk jeg tilbud om å frakte en båt fra Les Sables D'olnne i Frankrike til Kristiansand/Grimstad. Etter noen fly og tog kom jeg meg til Les Sables som ligger på vestkysten av Frankrike noen mil Nord for La Rochelle.</p>

<p>Her møtte jeg Per som jeg skulle seile sammen med. Dagen etter i fint vær og motvind forlot vi Frankrike. Vi kjørte motor og det skjedde lite. Vi fikk for meg som vanlig besøk av noen delfiner. Lenge siden jeg hadde sett dem nå så det var fint.</p>

<p>"French Feeling" er en Feeling 44 fot som er bygd i Les Sables i France. Båten er brei stor og flott. Seiler ok, og er splitta ny, og jomfruturen over til England gikk uten noen nevneverdige barnesykdommer.</p>

<p>Etter to dager med motor kjøring fant vi ut at det var på tide å skaffe noe diesel. Siden franskmenn er arrogante og vi ikke snakker fransk, seilte vi til England. Denne saken av en båt stikker 2.2 meter så vi måtte finne ei havn som hadde slik dybde. Det kan være litt vanskelig i England pga tidevannet. Vi endte opp i Dartmouth som var et flott lite sted. Her fikk vi anvist plass til ei brygge som lå midt i elva slik at vi måtte ha "watertaxi" for å komme frem og tilbake mellom land og båten. Vi skulle bare være 24 timer og tok en tur i land for å supplere med noe mat. Per var trøtt og gikk tilbake til båten. Jeg ble igjen i land. Etter å ha tatt en lengre gåtur skaffet meg noen pund så endte jeg selvfølgelig på en pub. Etter noen pints fant jeg ut at de var på tide å komme meg ut til båten. Watertaxiene som skulle gå helt frem til 23 slutta selvfølglig mye tidligere fordi det var lørdag og watermennene skulle på fylla.</p>

<p>Jeg kom meg som sagt ikke ut til French Feeling, men etter noen flere pints løste sove-problemet seg. Ei jente fant meg eller jeg fant henne. Hun var faktisk søt til å være englesk. Hun hadde en stor leilighet med dusj og seng. Det er noen måneder siden sist jeg har sovet i et hus så det var en grei "løsning" på problemet.</p>

<p>I dag som er søndag ble jeg sparka ut av jenta som skulle på jobben og jeg fikk vasa meg ned til brygga kl. 0830 så vi fikk reist fra Dartmouth tidlig etter å ha fyllt 260 liter diesel. Nå er vi på vei østover i den engelske kanalen og har en 20 knops vind og gjør 5-6 knop. Værmeldingn sier god vind frem til Tirsdag så vi får se om vi må ha noen flere stopp før Norge, men så lenge vi kan seile og har nå full tank med diesel ser det ut til at det ikke blir flere stopp. Kan hende jeg legger ut noe mer om noen dager, men det kommer ann på mobildekninga.</p>


<p>Vi har ca 600 nm igjen til Kristiansand.</p>

<p>Ståle, Søndag 08. August 2004, 50 degrees 18 minutes North, 03 degrees 24 minuttes west.</p>

<img src="1_small.jpg" link="1.jpg" pos="left">Null vind.</img>
<img src="2_small.jpg" link="2.jpg" pos="left">Engelske analen er kjent for sine skip.</img>
<img src="3_small.jpg" link="3.jpg" pos="left">Les Sables Marina.</img>
<img src="4_small.jpg" link="4.jpg" pos="left">"French Feeling"</img>
<img src="5_small.jpg" link="5.jpg" pos="left">Les Sables Marina.</img>
<img src="6_small.jpg" link="6.jpg" pos="left">Les Sables Marina.</img>
<img src="7_small.jpg" link="7.jpg" pos="left">Dartmouth, England.</img>
<img src="8_small.jpg" link="8.jpg" pos="left">Typisk Engelsk.</img>

</article>

