<?xml version="1.0" ?>
<article>
<h1>Spania til Portugal</h1>
<p>Bayona er/var et lite koselig sted som fortrinnsvis brukes av Spanjoler som feriested. Bayona med sine trange gater og mang en bar, er et meget trivelig sted. Vi så for oss et mindre sted enn det som ventet oss. Det viste seg at turismen hadde gjort at Baynoa og omegnen hadde blitt et aldri så lite feriested. I boka vår fra 1995 var byen beskrevet som et lite tettsted med en liten marina og mye fiskebåter. Fiskebåtene var byttet ut med digre "yachter" og marinaen var tre ganger så stor som i boka vår, men....  </p>

<p>Vi ankom Bayona på fredag og mannskapet var trøtte. De tok kvelden tidlig, mens jeg tok en tur ut alene for å oppleve "Bayona by Night". Det var en tur jeg ikke kommer til å glemme med det første. </p>

<p>Lørdag ankom "S/Y Redbull" og vi var til sammen tre Norske båter. S/Y Solid inviterte gjengen på en aldri så liten førfest ombord i yachten sin. Det var en morsom bytur hvor mye skjedde, men mye av det egner seg stort sett ikke på trykk så det for vi heller snakke om siden. Søndagen gikk uten noen store opplevelser... Dette var fordi vi stort sett sov hele dagen. En person sov til klokken 2100! </p>

<p>Mandag reiste vi ut til Isla de Ciesa som ligger 6 nm utenfor Bayona. Dette er to øyer som er delvis regulert som naturesservat. Dette innebærer at det nesten ikke bor folk der. Det er to resturanter og en liten camping plass. Denne var full av portugisiske ungdommer på ferie. De lokale mennskene levde stort sett livet som bestod i å drive fasilitetene, solte seg nakne på stranda, og røke tryllerøyk (marihuana). Vi koste oss her ute i noen dager, og en ettermiddag satt jeg, Ragnar, Håkon og Eivind og delte en flaske Gin på stranden. Dette endte selvfølgelig med en liten tur inn på stranden på kvelden. Mer om dette kan du lese i dokumentet første ankervakt. I ettertid har vi fått rede på at det var målt vinder på 25 m/s i kastene i Bayona og det blåste definitivt ikke mindre ute på øyene våre.</p>


<img src="sp-pt01_small.jpg" link="sp-pt01.jpg" pos="left"></img>
<p>På ettermiddagen dagen etter foretok vi en evakuering fra dette paradiset. Et lavtrykk var kommet til Spanske kysten og skapte sterke SW (sørvestlige) vinder og det medførte at vi heller ville ligge i en havn enn å være ute, da dette skulle bli liggende noen dager. Vi lå derfor i marinaen i byen Vigo. Dette er en by som ligger 10 nm Nord for Bayona. Her spiste vi oss mette på Burgerking! Dagene gikk med ekspidisjoner til byen, lesing, mekking og ordning av ting.</p>

<p>I løpet av denne tiden ble vi kjent med to polenere (polakker) på henholdsvis 56 og 57 år. Dette var to brødre som lenge hadde drømt om å seile, og nå endelig hadde fått tid til dette. Før de reiste så skilte de seg fra konene sine! De hadde alt utstyr man trenger for å reise på en slik tur, men alt var innkjøpt i polen, og i polen finnes det nesten ingen seilbåter. Det medfører også at de ikke kan noe om elektronisk utstyr i båter. Polakkene hadde ikke mindre en tre autopiloter, men ingen av dem virket tilfredstillende. GPS-en deres viste også 40 nm feil! Paul ble først kjent med de to polakkene, og utpå dagen kom han tilbake med denne hånd holdte GPS-en. Jeg ordnet den med noen tastetrykk, og vi ble selvfølgelig bedt over til polakkene. Etter å ha trykket litt på autopiloten konkluderte jeg med at båten måtte ut å seiles for å få stilt den inn riktig. Dette var viktig for polakkene og de hadde hatt hjelp til å prøve å fikse problemet i England og Spania. Polenerene hadde seilt 2500 nm og håndstyrt hele veien. Når man bare er to stykker er dette veldig slitsomt. De hadde nesten planer om å la være å seile over Atlanterhavet på grunn av dette, for meg ble dette for dumt, og så lenge jeg visste at jeg kunne ordne det på et eller annet vis klarte jeg ikke å la være å hjelpe dem.</p>

<img src="sp-pt02_small.jpg" link="sp-pt02.jpg" pos="left"></img>
<p>Jeg forslo derfor at jeg seilte med dem dagen etter, mens Paul og Ragnar seilte med Rozinante. Lørdag morgen trappet jeg opp på brygga og filmet Rozinante da den tok ut fra Kai. For meg var dette en litt vanskelig avgjørelse, men værmeldingen var fin og det var bare 40 nm til neste destinasjon. Paul og Ragnar stakk ut for å dykke og se om de kunne finne ankeret vårt, men etter 1 time med dykking var konklusjonen at noen rett og slett hadde stjelt det. Etter litt kommunikasjon på VHF mellom Rozinante, Alexander (båten jeg befant meg i) og Redbull. Fikk vi utvekslet posisjoner og Rozinante tok oss igjen. Vi seilte sammen til rett utenfor Viana do Castello i Portugal. Siden vi kom til et nytt land ville jeg befinne meg ombord i Rozinante. Noen nautiske mil utenfor kysten hoppet jeg derfor på sjøen og svømte over til Rozinante. Autopiloten til polenerene tok noen timer å stille inn rikig, men da jeg forlot skuta hadde den holdt oss på riktig kurs i lang lang tid, og de var meget fornøyde. Vi fikk selvfølgelig litt polsk drikkevare som takk for hjelpen! Dessuten var jeg utnevnt som kaptein ombord i denne båten fra jeg gikk ombord til jeg forlot skuta. Det var faktisk ganske spesielt og seile under Polsk flagg langs kysten av Spania og Portugal! Vi fikk også tatt en del film av Rozinante med vårt ny innkjøpte DV kamera. Vi mangler redgerings programvare til pc'en, men vil få dette snart så etter hvert vil det komme noen lengre ferdig redigerte filmer her på rozinante.net.</p>

<img src="sp-pt03_small.jpg" link="sp-pt03.jpg" pos="left"></img>
<p>Etter at Paul hadde gjennomført formalitetene hos myndighetene som besøkte båten vår med pistol i belte og ba oss komme på kontoret og identfisere oss, inviterte vi Redbull gjengen på en flaske gin. Det var flere grunner til at vi synes dette var en god ide. Det var lørdag og vi hadde kommet til et nytt land. Dette endte med at jeg, Ragnar, Håkon og Steinar tok oss en tur på byen. Eivind og Paul valgte å ta kvelden tidlig, og som vanlig på disse breddegrader så endte ikke kvelden før 0900 Søndag morgen. Eller i hvertfall for meg og Ragnar vi var på biltur med to portugisiske jenter til Sainta Lucia fjellet til langt utpå morgen kvisten. Det var en interessant tur, men nok om det...</p>

<p>Dagen derpå ble brukt til å teste ut rulleskøyte fasalitetene i Portugal, men i Portugal er de meget glade i brostein og de kjører som svin. Portugal var derfor en skuffelse på dette området. Paul og Redbull gjengen skulle på stranda for å teste ut Kayten (?) som Redbull hadde med seg, men det var visst for lite vind.<p>

<p>Utpå kvelden kom det nok en ny norsk båt som vi såvidt hadde møtt tidligere. Den het "Safte Suse" og var et par som var glade i alt fra å seile til å hoppe i fallskjerm. Med te og kaffe utvekslet vi opplevelser i "stua" til Redbull. </p>

<p>Dagen etter seilte Redbull og Rozinante til Lexioes som er en forstad til Porto. Dagen etter tilbrakte vi i Porto. Etter å ha trasket rundt i Porto hele dagen var det igjen på tide å dele en flaske gin. I tilegg hadde Redbull møtt en norsk båt tidligere der det var ei jente på 23 som var på tur med faren sin. Denne båten befant seg nå i Marinaen innenfor moloen. Vi ligger stort sett på anker da det er gratis, mens og legge til i marinen koster mellom 10-15 euro pr. døgn. Denne norske båten inneholdt nå ikke bare ei jente på 23, men to. Dessuten var faren og kameraten på tur innover i Portugal på vinsmakings ekspidisjon de neste tre dagene. Hva vi tenkte da er vel egentlig ikke så vanskelig å regne ut, men det som skjedde var at jentene var som jenter flest og dem hadde bestemt seg for å dulle seg opp for å gå ut i byen, mens vi som gutter flest hadde dullet oss ned og bestemt oss for å sitte i Rozinante denne kvelden. Vi møtte derfor ikke disse jentene før klokken 0200. Eller rettere sagt vi vekket dem 0200. I løpet av den neste timen hadde vi på et eller annet vis fått i gang en avtale om å treffes klokken 1800 dagen etter.</p>

<p>Dagen etter sov i hvertfall jeg til godt utpå ettermiddagen, da jeg våknet krabbet jeg opp luka og endte med hodet først på sjøen. Det funker meget bra. I løpet av de neste to timene hadde vi spist, kjøpt nytt anker og var klare for å besøke jentene som henholdsvis het Silje og Idun. Det som videre skjedde var at Redbull som nå var en person mindre skulle seile videre dagen etter. Paul og Redbull gjengen stakk på Internett café mens vi fire på 23 lekte resten av kvelden og natten...</p>

<img src="sp-pt04_small.jpg" link="sp-pt04.jpg" pos="left"></img>
<p>Torsdag tilbrakte Ragnar, Paul og jentene seg på stranden, mens jeg stort sett var i båten og fikset noen forskjellige ting. Strandlivet er ikke helt min greie, men jeg kom meg på stranden en tur utpå ettermiddagen... Kvelden var vi på kino for første gang, og det var nokså behagelig. Dette reisebrevet ble derfor skrevet mellom klokken 0100 og 0300 natt til fredag 05. September. </p>

<p>Ellers har vi det fremdels bra og etter å ha møtt noen søte jenter som snakker Norsk og er på vår egen alder så har vi hatt noen fine dager. Planen videre er at Jentene stikker med landbaserte transport midler til en by som ligger 40 nm nord for Lisboa for da og møte oss der på tirsdag og seile videre med oss til Lisboa... </p>

