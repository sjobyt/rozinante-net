<?xml version="1.0" ?>
<article>
<h1>På vei mot Kanariøyene</h1>

<p>De siste dagene har vi forflyttet båten til sentrum av Lisboa. Vi fant den billigste marinen i hele Lisboa. Etter forholdene var det helt greit. Det kostet 6 Euro i døgnet. De andre marinaene koster fra 20 Euro og oppover. Her lå vi på grunn i gjørma når tidevannet var lavt, ellers var det en rolig havn. Vi var nemlig den eneste utenlandske båten.</p>

<p>I dag mandag klokken 20:00 reiser vi fra Lisboa. Med oss har vi Sam fra England. Sam er ei jente som vi helt til i dag har trodd var en gutt. Hun har også hatt i bakhodet at vi har trodd at hun var gutt. Dette var ganske morsomt. Grunnen til at vi har trodd dette, tror jeg er at jeg ikke leste den første mailen vi fikk av henne godt nok. Det var i den perioden vi holdt på som verst med Rozinante i våres.</p>

<p>Vi er nå derfor på vei ut fra Rio Tejo i Lisboa. Det blåser en god del i dag. Til Kanariøyene er det ca. 750 nm (1389 km). Vi har en snittfart på ca. 5 knop og kommer derfor frem om ca. ei uke. På fredag vil vi legge ut en rapport via sattelitt-telefonen. Denne vil komme ca. klokken 18 fredag ettermiddag. For de som er interessert.</p>

<p>Vi har det ellers bare bra!</p>
</article>