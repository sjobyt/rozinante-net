<?xml version="1.0" ?>
<article>
<h1>Peniche til Cascais (Portugal)</h1>

<p>Fredag morgen 05 september ble vi vekket av "Policia Maritima" med beskjed om at vi måtte flytte båten. Dette skjedde tidlig og vi la oss derfor igjen etter at dette var gjort. Noen timer senere ble vi på ny vekket av Policia Maritima, og denne gangen ville de på besøk. En person ble sendt ombord til oss i uniform og med en Glock 9 mm i beredskap...</p>

<p>Dette reisebrevet kommer sannsynligvis rett etter et jeg skrev forrige torsdag. Pga. en kommuikasjons svikt ble ikke forrige reisebrev lagt ut før i dag. Og det lønner seg å lese det andre først, "Spania til Portugal" </p>

<p>Etter mye om og men fikk han forklart oss at vi måtte gå til politistasjonen og betale en såkalt "Light Duty Tax". Jeg tok med meg "Ships Papers and Passports" og trappet opp på hovedkvateret til Policia Maritima og fikk beskjed om og følge med inn i et avhørsrom. Vi hadde på dette tidspunktet status som mistenkt. Vi hadde nemmlig ikke betalt avgiften som alle utenlandske private sjø/luft-fartøyer må betale i første mulige havn etter annløp i Portugal fikk jeg beskjed om, og vi oppholdt oss derfor ulovlig i Portugal. Etter mye om og men fikk jeg forklart at i vår forrige havn i Portugal hadde vi sjekket inn hos "Policia Maritima". Vi hadde også kvitering! Etter hvert tror jeg at de skjønte at problemet lå hos sine kolleger. Roten til problemet er at Norge ikke er med i EU. Alle de Norske båtene vi har snakket med har ikke betalt denne avgiften, og båter fra andre EU land trenger ikke å betale denne avgiften. Jeg tror enkelte politi folkikke vet at Norge ikke er med i EU og kjører samme rutinene med Nordmenn som "EU-menn". Dessuten er det noe uklart om Schengenavtalen har noe med dette å gjøre, men etter hva jeg har forstått gjelder Schengenavtalen kun hvis du ankommer landet med offentlige transport midler eller privat bil. Etter at avhøret var ferdig og saken henlagt fikk jeg lov å betale denne avgiften. Avgiften viste seg å være på hele 2,5 Euro (20,75 kroner), men nå kunne vi oppholde oss i Portugal i 180 dager og seile hvor vi ville i hele Portugal!</p>

<p>Etter å ha gjort klar båten bestemte vi oss for å seile til Peniche som lå 110 nm unna. I frisk vind, liten kuling fra nord seilte vi først mot SW for å komme oss vekk fra kysten, for ut fra kysten av portugal opptil 5-10 nm fra land setter fiskere sine garn og de er merket med staker med flagg på. På vei ut og inn til kysten er det viktig med god utkikk for det kreves hyppige kursendringer for å unngå og kjøre ned fiske reskapene. I røff sjø er de også vanskelige å få øye på. Dagen og natten gikk. Vi kikket på stjernene, lyste i vannet etter nattlige skapninger, kikket på morilden og så på delfinene som lekte seg i vannet.</p>

<img src="carcais01_small.jpg" link="carcais01.jpg" pos="right">Rangar og eieren av den 80 fots norske båten vi møtte i Peniche.</img>
<p>Vi ankom Peniche på kvelden lørdag og her møtte vi igjen S/Y Redbull. Etter å ha vært på Internett-café og tatt noen forfriskninger la vi oss tidlig. Søndag stod vi opp tidlig og var å kikket litt rundt i byen. Utpå ettermiddagen reiste S/Y Redbull videre, mens vi måtte vente på jentene. I løpet av kvelden dukket det opp en 80 fots båt med Norsk flagg. Denne båten lignet på Svanhild som seilte rundt jorden på slutten av 80 tallet. Da vi ankom denne båten viste eieren seg og være norsk, men født og oppvokst i Portugal. Mannskapet var kun portugisere og båten fungerte som dykker/charter-båt langs kysten av Portugal. Båten hadde en trist historie: Den tidligere eieren hadde, da båten var 99 år, reist på "jordomseiling". Dette var egentlig ikke planlagt, men når båten ble 100 år ville staten ha en finger med i spillet og eieren fant derfor ut at det var på tide å få den ut av landet. Jordomseilingn endte i Lisboa hvor båten fungerte som hospits for utliggere frem til den sank for to år siden. Nåværende eier fungerer som "norsk konsul" og skipsagent i Lisboa. Han ble kontaktet da båten sank og etter mye om og men fant han ut at denne skuta ville han få i gang igjen. Arbeidet var ordentlig utført og i følge et billed album vi så var det stort sett ikke spart på noe i denne restaurerings prosessen. Kansje ikke så rart når en håndverker koster 25 euro om dagen, og det går ann å jobbe med skuta nesten hele året pga. det milde klimaet.</p>

<p>Etter besøket var vi en tur ute i Peniche. Etterhvert så dukket også mannskapet på den 80 fots båten også opp. Kvelden tok vi "nokså" tidlig.  </p>

<p>Mandagen gikk med lesing og Internett-besøk. Jentene trappet opp på brygga med "backpacker"-sekkene sine, og "naboene" våre i havna var nysjerrige. På kvelden var vi på resturant og spiste god mat. Etterpå tok vi en liten rundtur og kikket på utelivet. Vi tok kvelden tidlig siden vi skulle reise tidlig neste dag.</p>

<img src="carcais02_small.jpg" link="carcais02.jpg" pos="left">Jentebesøk og stiv kuling.</img>
<p>Morgenen kom og vi stod opp. Etter at vi hadde betalt havneavgiften, fylt vann og jentene hadde vært å kjøpt mat. Seilte vi ut fra havnen. Det var mye vind denne dagen og mye sjø. 2-3 meter bølger og vindkast på 15-16 m/s, men vinden blåste riktig vei som vanlig og vi seilte på slør med gode hastigheter. I loggboka har jeg notert meg følgende: <i>Jentene hadde bestilit sol og delifiner. Sola kom og delfinene også, men det var nokså kaldt så ullgensere og regnjakker ble tatt frem. Mye vind, mange delfiner som leker seg i de store bølgene, Idun er sjøsyk og spyr litt over rekka, men etter å ha fått litt vann kommer smilet tilbake like fort som det forsvant. Slikt humør er det sjelden man finner hos sjøsyke personer...</i></p>

<p>Vi ankommer "Cascais" ved mørkets frembrudd og slipper våre ankere og sjekker festet. Her ligger også S/Y Redbull. Paul suser over med "R/B Unni" (R/B: "Rubber boat") til S/Y Redbull. R/B Unni er våre kjære gummibåt som trenger mye pleie. Unni er en Zodiac produsert 27 Mars 1980 og er derfor på min alder, og eldre enn moderskipet Rozinante. Unni har vært på tur før og er derfor litt sliten i limingene og det er noen kilo med lim som er brukt for å holde henne sammen opp i gjennom årene, men akkurat nå er Unni helt tett og har det bra. </p>

<img src="carcais03_small.jpg" link="carcais03.jpg" pos="left">Da "Redbull" og Dag forstyrret nattesøvnen vår, men vi hadde det gøy vi og.</img>
<img src="carcais04_small.jpg" link="carcais04.jpg" pos="right">Jentene lagde pizza og tok oppvasken!</img>
<p>Vi på 23 satt igjen i Rozinante og utover kvelden, men det hadde vært en lang dag for alle og vi er litt slitne, men dagen skulle vise seg og bli lengre enn vi hadde trodd. Etter at vi nesten hadde sovnet, ble vi med et oppmerksomme på at Rozinante ble bordet av to Zodiac gummibåter med tilsammen fire personer. Det skulle vise seg å være to personer fra Redbull, Paul og en Dag fra en annen båt. De tre besøkende var ikke akkurat "pedagogiske" i sin entré og det var flere befalinger enn spørsmål om å få lov til å komme på besøk. Håkon hadde nok lagt igjen sin utdannelse som "Barenevernspedagog" da de fant ut at de skulle besøke (les: borde) "Rozinante". Vi hadde besøk en god stund, men etter hvert ble det sent for besøket vårt og de tre stakk tilbake til sine respektive hjem som lå på ankere 50 meter unna.</p>

<p>Dagen etter stakk vi til Lisboa som ligger 30 minutter unna (med landbasert transportmiddel). Dette var for å se Lisboa, finne faren til Silje og finne ut om det var plass i en Marina. Faren til Silje fant vi og marinaen kostet 19,80 euro pr. døgn og ble fort lagt på is pga. at det var alt for dyrt i forhold til å ligge gratis i Cascais. Dagen og natten tilbrakte vi i Lisboa. Vi så fotballkampen "Norge - Portugal" på en lokal pub. Norge tapte som vanlig. Utpå kvelden var vi ute i Lisboas fine natteliv. Ragnars konklusjon om byen er at det var en fet by. Siste toget gikk 0130 fra Lisboa og da vi ankom togstasjonen klokken 0430 var det en time til første tog. Vi ankom Rozinante trøtte og slitne.</p>

<p>Dagen etter skulle vi tilbringe på stranden. Paul og S/Y Redbull skulle på en surfestrand som vender mot Atlanterhavet. Denne lå én mil unna Cascais og Paul tok frem rulleskøytene. To av Redbull mannskapet valgte å leie moped, men Steinar som har deltatt i tre OL på Skøyter tok gjerne en tur på rulleskøyter sammen med Paul. Hvem som hadde mest energi og teknikk er vel ikke så vanskelig å tenke seg til, men de kom både frem og tilbake sammen. Vi på 23 tilbrakte dagen på en av de nærliggende strendene. Badet, sendte frisbee og spilte volleyball frem til ettermiddagen. Jentene returnerte til Lisboa utpå kvelden. Ragnar tok kvelden tidlig, Paul var på besøk hos Redbull, og jeg var på kino.</p>

<img src="carcais05_small.jpg" link="carcais05.jpg" pos="left">Staale skriver reisebrev.</img>
<p>Dagen i dag (fredag 12. september) har jeg brukt tiden på skrive dette. Paul og Ragnar har lest bøker, men er nå inne i Cascais. Senere skal vi treffe jentene.</p>