<?xml version="1.0" ?>
<article>


<h1>Siste reisebrev i Brasil</h1>
<p><b>The last two letters have been in norwegian because I have to much work to do. But I will write more english letters later. I'm sorry that I haven't had the time to write them in english, but I have had to much to do the last 3-4 weeks preparing everything before we hit the big ocean waves again.</b></p>

<p>"Navagacaeo Nnouvo vela da embarco solo em loco. Tu navagaceao com Deus". Og det betyr noe sånt som: "å seile i den lille seilbåten er galskap, men gud er med dere". Dette ble jeg fortalt av en eldre lokal fisker. Etterpå da jeg var på vei i jolla ut til Rozinante, praiet han meg fra sin lille fiskebåt. Han ville selge meg noe marihuana. Jeg var ombord hos ham en stund, men marihuiana eller jenter som han også prøvde å selge meg, ble det ikke noe av. Jeg byttet istedet til meg noen fisk av ham mot et par øl, 20 meter tau og vi monterte noen bolter for å forsterke roret hans. Han fikk også noe maling jeg ikke lenger har bruk for. </p>

<p>De lokale tror Rozinante er minst 200 år gammel og at jeg er en steingal viking. De fleste vet faktisk hva en viking er og at det var vikingiene som "fant" Amerika og ikke Columbus. Flere av dem har også skjønt at det egentlig bare er å putte noen seil på "barcoen" sin, så kan deg gjøre det samme. De skjønner også at jeg driver og forbereder og ordner ting siden jeg stort sett har befunnet meg i mastetoppen de siste dagene. Og etter at jeg kom med ei vannkanne til den lokale puben og spurte om han kunne fylle dem med vann og om vannet var ok til å lage ris i til fisken jeg hadde byttet til meg fra fiskeren, var jeg ikke lenger en rik "amerikaner"!</p>

<p>Jeg lovte karen med marihuanaen og jentene med hånden på hjerte og mens jeg tenkte på "Deus" at jeg ikke skulle si noe om marihuana og jenter til noen av de andre lokale. Marihuanaen oppbevarte han ombord i "barcoen" som var hovedsaklig til eget forbruk og dyrket hjemme hvor han og hans 4 barnebarn og dattera som var nyskilt bodde. Vi tok med oss fisken hjem til familien og lagde et godt måltid. Jeg stod for det lille ekstra som øl, bønner og ris.</p>

<p>En morgen våknet jeg tidlig og stakk huet opp av luka og der var det eldre paret fra Syd-Afrika kommet. Jeg har snakket med dem på radioen noen ganger og jeg har gitt dem noen tips om Brasil, navigasjon til Rio De Janeiro og lokale værmeldinger. Jeg så ingen på dekk og tenkte at de sov etter å ha brukt 25 dager fra St. Helena, til Rio De Janeiro.</p>

<p>"Eight, papa, six, quebec, mike. This is zulu, sierra, six, yeankee, oscar, tango". Hm, jeg hadde jo ikke på kortbølgeradioen så hvor kom det fra? Siden kortbølgeradioer sender med 100W+ i effekt og den andre båten befant seg 20 meter fra meg, slo dette rett inn på min FM-radio der jeg har funnet min favorittkanal med mye bra musikk. De sov visst ikke likevel. De skulle bare si til radioamatøren som har hjulpet dem med været under seilasen at de var trygt oppankret. Jeg padlet over til dem og vi snakket sammen i noen timer før de la seg til å sove og jeg fikk noen tips tilbake.</p>

<p>Nå er vi (meg og Rozinante) klare til å møte all slags vær og etter å ha fått kopiert en haug med bøker om vær og vind rundt neste stopp og bunkret "supplies" for 60 dager, er Rozinante nå mer sjøklar en hun noen gang har vært før. Så neste stopp blir derfor: Kaapstad, Republeik van Suid-Afrika. Dit er det langt (3600 nm/6670 km, Kanariøyene til Brasil var 2400 nm/4450 km). Etter 2/3 deler av ruta ligger det en øyegruppe som kalles "Tristan da Cuhna Group". Den består av øyene Tristan, Inaccessable Island og Gough Island. Øyene "eies" av UK. På Tristan bor det 300 mennesker og de er verdens mest avsidesliggende befolkning. Her er det mulig at jeg får en liten stopp, men det kommer litt ann på været. Jeg har snakket med han som driver den maritime "kyst"-radiostasjonen på Tristan, da han også er radioamatør. Han håper at været gjør det mulig for meg å stoppe. Øya ligger nær det som kalles "The Roaring Forties" (De [brølende/vrælende/stormende] førtigradene - 40 grader sydlig bredde). Det blir derfor i såfall ikke et stopp på mer enn 48 timer avhengig av været. Det er nå også høst/vinter så da er frekvensen av "bad weather" høy!</p>

<p>Min satelittelfon har muligens tatt kvelden. Jeg får i hvertfall ingen dekning. Kansje bin Laden har skutt ned alle sattelittene, ikke vet jeg. Mamma: Jeg har ikke hatt tid til å se på den så hvis den begynner å virke ringer jeg, men hvis det skulle være noe skikkelig viktig: +4545289800, Lyngby radio i Danmark. Fartøyets navn: Rozinante, kallesignal LK6163, MMSI ID: 257594630, oppgi siste tilgjenglige posisjon, samtalen ønskes over HF Telefoni og oppkalling via HF DSC og manuell trafikk liste. Eventuelt e-post: lyngby-radio@tdc.dk. Eventuelt søk på internett eller ring Rogaland Radio og spør om nummeret til kystradiostasjonen på Tristan da Cuhna, spør etter Andy og oppgi samme info. som over.</p>

<p>Det blir litt stille her på internettsiden en stund, men det går alltids ann å se hvor vi befinner oss på shiptracken...</p>

<img src="20040415sp01.jpg" link="20040415lp01.jpg" pos="left"></img>
<img src="20040415sp02.jpg" link="20040415lp02.jpg" pos="left"></img>
<img src="20040415sp03.jpg" link="20040415lp03.jpg" pos="left"></img>
<img src="20040415sp04.jpg" link="20040415lp04.jpg" pos="left"></img>
<img src="20040415sp05.jpg" link="20040415lp05.jpg" pos="left"></img>
<img src="20040415sp06.jpg" link="20040415lp06.jpg" pos="left"></img>
<img src="20040415sp07.jpg" link="20040415lp07.jpg" pos="left"></img>
<img src="20040415sp08.jpg" link="20040415lp08.jpg" pos="left"></img>
<img src="20040415sp09.jpg" link="20040415lp09.jpg" pos="left"></img>
<img src="20040415sp10.jpg" link="20040415lp10.jpg" pos="left"></img>
<img src="20040415sp11.jpg" link="20040415lp11.jpg" pos="left"></img>
<img src="20040415sp12.jpg" link="20040415lp12.jpg" pos="left"></img>
<img src="20040415sp13.jpg" link="20040415lp13.jpg" pos="left"></img>
<img src="20040415sp14.jpg" link="20040415lp14.jpg" pos="left"></img>
<img src="20040415sp15.jpg" link="20040415lp15.jpg" pos="left"></img>
<img src="20040415sp16.jpg" link="20040415lp16.jpg" pos="left"></img>
<img src="20040415sp17.jpg" link="20040415lp17.jpg" pos="left"></img>
<img src="20040415sp18.jpg" link="20040415lp18.jpg" pos="left"></img>
<img src="20040415sp19.jpg" link="20040415lp19.jpg" pos="left"></img>
<img src="20040415sp20.jpg" link="20040415lp20.jpg" pos="left"></img>
<img src="20040415sp21.jpg" link="20040415lp21.jpg" pos="left"></img>
<img src="20040415sp22.jpg" link="20040415lp22.jpg" pos="left"></img>
<img src="20040415sp23.png" link="20040415lp23.png" pos="left"></img>
<img src="20040415sp24.png" link="20040415lp24.png" pos="left"></img>
<img src="20040415sp25.jpg" link="20040415lp25.jpg" pos="left"></img>




</article>