<?xml version="1.0" ?>
<article>
<h1>Onsdag formiddag</h1>
<data>
Dag: onsdag<br/>
Dato: 2003 09 24<br/>
Tid: 1300 UTC+1<br/>
Posisjon: 35 grader 21 minutter N, 11 grader 5 minutter W<br/>
Kurs: 200 grader T<br/>
Hastighet: 4.9 knop<br/>
Vindretning: NE<br/>
Vindhastighet: Baufort 3 (5 m/s)<br/>
Tilbakelagt distanse: 214 nm<br/>
</data>

<p>Klokken 0630 UTC+1 hørte ragnar en merkelig lyd. Da jeg heiv ut fiskesnøret surret jeg det rundt vinsjen motsatt vei slik at denne skulle lage en lyd hvis det beit noe på. Var et triks jeg leste i en bok. Det visste seg da at vi faktisk for første gang på denne turen hadde fått noe på kroken! Ragnar brukte 20 minutter på å hale inn den styggste fisken han noen gang hadde sett. Etter å ha fått beistet opp i båten viste den seg å være 1,1 meter og veide ca. 15 Kg. Vi har identifisert fisken som en Dolphin fish. Dette er en fisk og ikke en delfin. Dessuten var den en hokjønn. Iflg. fiskeboka vår er spisbareheten "excellent!".</p>

<p>Sam har laget rundstykker til frokost. Sam lagde stekt fisk, løk og ris til middag, og dette er det beste måltidet vi har hatt på lenge. Til og med Paul spiste opp fisken han fikk på tallerkenen sin. Det er utrolig hvordan det mannsdominerete miljøet vårt forandrer seg hver gang vi får en jente ombord. Dassen blir vasket daglig! Oppvasken ligger å slenger i maks en time osv. Vi lærer, for egentlig synes vi det er greiest slik vi og.</p>
</article>
