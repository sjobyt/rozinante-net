<?xml version="1.0"?>
<article>
<h1>Afrika</h1>
<p>Afrika er et fint sted! Ting tar litt tid, men nå har jeg delvis alle tingene som jeg er avhengig av at andre skal gjøre, og det er det som er hovedproblemet. Rozinante står nå på land og vil komme ut i på sjøen igjen i morgen. Etter dette er det bare små ting som å montere vindror, lage en fem seks vindfløyer til vindroret, montere vindgenerator og seile. Alle viktige og tidkrevende oppgaver er allerede gjort. Rozinante er stort sett ferdig pakket med mat osv.</p>

<p>Det har kommet lite oppdateringer på rozinante.net i det siste og det har mye med at jeg har hatt mye å gjøre. Avreise blir ca. 1 februar. Mer informasjon kommer siden. Istedenfor å skrive så mye har jeg i heller lagt med en hel haug med bilder som er fra en festival vi var på, en biltur, og at jeg har hatt besøk av ei
jente ved navn Cecilia. Stort sett er det bare nye løsninger og forbedringer som er det som er blitt gjort med Rozinante. Nå er det snart øltid, for i dag har jeg bursdag!</p>


<h2>Bladet Seilas</h2>
<p>I bladet Seilas nr.2 2005 som vil bli utgitt i slutten av februar, vil det komme en reportasje om Rozinante og en del andre langturseilere som Seilas har trukket ut i forbindelse med at de søker nye reportasjoer fra norske langturseilere. En av seilerne vil i tiden fremover skrive reportasjer for Seilas. Leserene av Seilas skal avgjøre hvem av oss som skal skrive for bladet. I den forbindelse håper jeg alle leserne av rozinante.net stemmer på Rozinante. Bladet Seilas kan kjøpes på Narvesen og en del bensinstasjoner. Bladets hjemmeside er <a href="http://www.seilas.no/">www.seilas.no</a>.</p>

<p>Takk for alle morsomme og interssante e-poster og beskjeder i <a href="guestbook.php">gjesteboken</a>. Skriv gjerne mer. Jeg kommer til å skrive mer fremover. Det har bare skjedd så alt for mye. Hva som har skjedd kommer jeg vel jeg til å skrive om en gang.</p>

<p>Se <a href="letters.php?read=0031_pics.xml">bildegalleri</a>.</p>

<p><b>Staale, 23 Januar 2005 Cape Town.</b></p>


</article>

