<!--1055941692--><!--...og tiden går--><!--Paul-->

<p>Tiden går og prosjektet består, men tvilen begynner å gjøre seg gjeldenede - rekker vi 6 Juli eller gjør vi ikke? </p>

<p>Uansett er det jo ikke noen katastrofe for oss, selv om vi ikke er
interessert i forsinkelser før vi får begynt på turen...</p>

<p>Samtidig begynner mange ting å ordne seg. I dag fikk jeg telefon fra
Jens Sagen som har reparert kalesja vår og fikset litt på
"wind-brakers ene" våre. Alt lå ferdig sydd og klart til å hentes!
Samtidig ringte farmor og fortalte at farfar antakelig har skaffet oss masse kart vi kan bruke. Så det blir spennende å se på fredag når farfar og jeg skal finne ut hva vi kan bruke til turen!</p>

<p>Staale og jeg gjorde noen mindre vellykede forsøk på å feste
røstjernet som er sveiset om til lyn avleder. Det var ikke så lett å
bøye det til sånn at det ble tilfredstillende klaring til skroget. Det
var også en liten diskusjon mellom senior og junior reder om hva som
burde gjøres. De var vel begge enige om hva som var den beste
løsningen, å feste det planlagte røstjernet, men senior mente dette
var for mye arbeid. Hva det ender med kommer antakelig helt ann på om
vi får løftet båten tilstrekkelig på en enkel måte.</p>

<p>PA</p>






