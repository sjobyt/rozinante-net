<!--1056516536--><!--Fint vær!--><!--Paul-->

<p>Hvis det blir sånt vær som dette på lørdag, kan det bli en dugende fest!!</p>

<p>I går ble seiltøyet vårt bestilt hos regntøyspesialisten. Bukse, jakke og votter. Det eneste vi trenger nå er noen ordentlige støvler så er
det meningen vi skal være godt rustet for all slags vær. Selgeren fra HellyHansen hadde sagt at dette var det eneste han turte selge oss når vi
skulle på en slik tur. Dessuten er det det første regntøysettet jeg har hatt som man kan ringe å klage på hvis det begynner lekke!</p>

<p>I dag oversendes mat-bestillingslista til Einar på Tømmerstø brygge. Vekta endte på ca. 440kg. Kkanskje vi har tatt litt hardt i? Den maten vi
kjøper inn har stort sett lang holdbarhetstid og er generelt ment å være til når vi er ute å seiler. Altså at vi har mat for ca. et halvt år
ombord. Poenget er at mange ganger når man er ute å seiler har man nok å tenke på, og det blir stress hvis man da i tillegg må begynne å vase med
noe utenlandsk mat man ikke kjenner godt nok til. Litt bortskjemt, men antakelig ikke så dumt... </p>

<p>Det ble tid til en liten powow med webmaster Stig i går. Stig lever livet hjemme alene for tiden siden senior delen av Jordan familen er på MC
tur til Spania. Sist vi hørte fra dem hadde de måtte parkere syklene i Tyskland nord for Hamburg. Trailere ble visst blåst av veien... </p>

<p>Stig har lovet å begynne å lage gjestebok til oss, og få lagt ut ei "link" side. Så sommerferie på skolen betyr ikke sommerferie fra oss...</p>


<p>PA</p>