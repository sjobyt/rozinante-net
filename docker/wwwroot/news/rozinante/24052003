<!--1053798343--><!--Motoren helt tilbake--><!--Paul-->
<p>Den siste uken har vi jobbet med å få motoren ordentlig installert tilbake i Rozinante. Den har vært delvis demontert en stund nå mens giret har vært til overhaling. Vi har gjort noen endringer på motoren, så noen ombygginger med komplikasjoner har det blitt. Men de kreative løsningene til Ragnar og Staale har fungert til slutt og pent har det til og med blitt. Det som har forårsaket mest problemer er kjølingen, og den fungerer enda ikke helt som den skal. Det virker ikke som ferskvannssløyfen fungerer som den skal, og motoren blir varm. Vi trodde problemet var løst i går, da det ble konstantert at vi hadde ikke fått nok vann i systemet til at pumpa klarte å "få tak" i det.(den lager ikke vakum, bare en strøm av vannet og må følgelig være helt tildekket av vann for å fungere. Når dette ble fikset og båten flyttet fra utenfor tørrdokka i byen(som vi måtte ut av fordi den nå skulle være ordentlig tørr ei stund) til Tømmerstø brygge i går fungerte den fint. Men under videre test kjøring liggende stille ved bryggen gikk den varm igjen. Merkelig!</p>

<p>Denne uka har vi også samtlige fått bestilt nye pass, det vil si Ragnar og jeg bestilte på torsdag, og Staale har allerede fått sitt siden han bestilte for lenge siden. Grunnen til at vi alle skal ha nye pass er fordi at i USA krever de den nye pass standarden som kan leses optisk. Dette har vi heldigvis som en av landets første(nr 6 eller.no i den duren) fått i Kristiansand nylig. Leveringstid ca 14 dager.</p>

<p> Mandagen ble som jeg antok forrige søndag, hektisk. Men det ble ikke noe dykkerkurs. Det er utsatt ei stund, men bare til vi har fått på plass mesan masta. Mesan masta begynner forsåvidt å ta fin form! Stig og min bror Joakim skal antakelig være med å ta dykkerkurs sammen med oss, og da kunne vi i følge Dykkeren(Der vi skal ta kurset, i Kristiansand) ha vårt "eget" kurs og styre mye av tidspunktene osv. Det hadde jo vært topp! </p>

<p>Siden Ragnar og Staale har vært opptatt med den andre motoren tok jeg mot til meg å begynte på den "lille" motoren. Altså den 4 hesters Tohatsu motoren vi skal ha med til gummibåten vår. Siden min viten om motorer skulle være lik null var det spennende å se om jeg i det hele tatt fikk den fra hverandre. Det ble selvfølgelig endel kommentarer underveis på min bekostning, de fleste vel underbygd! :) Men endel hang faktisk igjen etter å ha sett(sett på, lyst for og holdt med selskap) pappa i mange år. Og frahverandre fikk jeg den med litt hjelp og tips. Alt med renset og trykkblåst og var klar for sammensetning. Sammensetningen også gikk overraskende bra, helt til gearhuset skulle kobles til stammen, hvilket tydligvis var litt masete. Det visste seg å bare være et spørsmål om å treffe hullet som så mange andre ganger her i livet....
Den kom tilslutt helt sammen, og tiden var inne for oppstart. Jammen svev den ikke vakkert der den stod i ei svær tønne inne i Jens Knutsen Mek sin hall. MEN, en obeservant Dag Dippner(ID Musikk) så at det ikke kom ut noe kjølvann.. Problemet visste seg at jeg etter ALL sannsynlighet uten å vite det har mistet "impeller keyen", som kort fortalt får en liten propell til å pumpe vannet gjennom motoren å kjøle den ned, manglet. Nesten som på hovedmotoren med andre ord. En nye "impeller key"(ca 1 mm i diameter og 1 cm lang) er kjøpt inn(12 kr) og det blir spennende å se om resten fungerer igjen da..! <p>



