<!--1054895314--><!--Runde 1 hos ambassadene og sykdom i leiren--><!--Paul-->
<p>Ragnar ble på onsdag rett å slett slått helt ut.. Doktor Staale antar det er et virus av noe slag. Ragnar hviler derfor for tiden ca 24 timer i døgnet i påvente av at han skal bli frisk og rask igjen.Hvilket han nok blir ganske snart!</p>

<p>Nå har jeg ringt ambassadene til landene vi trenger visum til. </p>

<p>Listen var ikke så lang som en skulle tro, ambassadene(el. tilsvarende) jeg har ringt i dag er: Senegal,Brazil,Venezuela,USA.</p>

<p>Selvom jeg er relativt telefonvant(tar jo i mot noen tusen samtaler i måneden) så var det jo ikke uten nerver jeg begynte på listen. Det mest skremmende visste seg å være at de åpner samtalen med å hilse deg på moderspråket. Jeg måtte da fortsett på min stamrende engelsk, som heldigvis ble mer stødig etterhvert. Alle jeg ringte visste seg å være kjempehyggelige og imøtekommende så til og med jeg klarte å gjøre meg forstått. </p>

<p>USA var den minst imøtekommende, her ble jeg møtt av den klassiske talemaskinen(elsket av noen,hatet av de fleste). Den guidet meg frem på vekslevis norsk og engelsk og endte igrunn med å henvise til sine hjemmesider. Der fikk jeg lastet ned søknadsskjemaene, så får vi se om vi får noen tillatelse. Det koster i tillegg 700Kr for et 3 mnd visum til USA!Det koster å være kar tydligvis.. </p>

<p>Etter endel gode tips hos konsulat avdelingen hos departementene(hyggelig dame med god oversikt) så ringte jeg ambassaden for Venezuela også, selvom det oppgis visumfritt med gyldig pass. For ganske som mistenkt var det noe helt annet når man kommer med egen båt.. Men den gode nyheten var at et visum der kostet bare 30 dollar(mot USA 100 dollar) og varte et helt år,med flere inn og utreiser! Helt topp! Så da gjør det ikke noe om vi ikke ender opp med å bruke det engang.. for vi vet jo ikke helt enda :) </p>



