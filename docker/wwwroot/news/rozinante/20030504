<!--1052069000--><!--Det evige kappløpet med været (og tiden)--><!--Staale-->
<div class="contentblock">

<p>Været på Støodden de siste 48 timene har vært ustabilt. Det betyr med andre ord at når det absolutt skal styrtregne og så bli opphold og så styrtregne igjen,
er det ikke lett å legge på epoxy som skal ha en tørketid på 24 timer i 20 grader. Rozinante er pakket inn, men pga. masta er det ikke enkelt å gjøre det helt tett.
Dette betyr selvfølgelig at vannet renner ned på dekk og videre ned langs skutesiden og inn i epoxyen vi legger på.
</p>

<p>Etter 16 timer med pussing ble Ragnar og Ståle ferdig med slipingen. Etter å ha satt opp 1500 watt med lamper Fredag kveld pusset vi som gale frem til 0330
Da begynte det å regne så mye at det ble vannsliping. Selv herdet glassfibersparkel blir mykt når det regner. Derfor måtte vi desverre nok en gang se oss slått av væregudene.
Med "friskt" mot lørdag morgen klokken 1030 trakk Ståle på seg arbeidstøyet, og slipte resten av skroget. Skal du slipe glassfibersparkel bruk en ordentlig pussemaskin. Vi knakk en stk. Den brant rett og slett opp. Slipemaskinen var heller ingen dårlig slipemaskin (red. anm. "var heller ingen _dårlig_ slipemaskin"???) . Vi fikk lånt to stykker som var litt bedre. Takk til Jan Kaare, som driver firmaet <a href="http://www.treinnredning.no">Stenberg Treinnredning</a>

<p>
Klokken 1700 kom <a href="http://www.rozinante.net/person.php?id=stig">Stig</a>. Ragnar og Stig la på et strøk epoxy og var ferdig sent Lørdag kveld/natt. Søndag på dagen regnet det. Siden epoxy skal vannslipes gjorde dette ting til det bedre. Vi slapp nemlig og dyppe slipesvampen i vann hele tiden. </p>
<p>
I skrivende stund ser været lovende ut de neste dagene, derfor blir det et strøk med epoxy i kveld og et i morgen formiddag. Når det er gjort skal skroget males, vannlinja settes og bunstoff legges på. I tilegg må vi få i gang motoren så vi kan komme oss bort fra odden (Støodden) som vi har tilbrakt "en god del" døgn på i år.
</p>
</div>
