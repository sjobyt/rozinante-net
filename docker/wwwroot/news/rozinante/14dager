<!--1056307608--><!--Internett oppdateringer--><!--Paul-->

<p>Nå har jeg gått til innkjøp av kamera til turen. Det betyr at vi igjen forhåpentligvis får lagt ut mer bilder! Dessuten holder jeg på å skrive endel nytt til siden som har ligget i bakhodet lenge.</p>

<p>Kameravalget falt på et Samsung V4 Digimax. Jeg ble nok spesielt påvirket av Stein på Fotohjørnet i Kristiansand. Han er vår dealer når det gjelder foto. Kameraet så ut til å være plenty bra nok til mitt forbruk, og jeg fikk en kjempe pris av Stein, så nå er det bare å knipse og håpe på det beste. Fotokunnskapene må komme underveis, for jeg er nesten helt grønn. Christina har jobbet på fotobutikk, så det kommer endel tips fra den kanten. (Og hun sier JEG bruker VANSKELIGE ord om data-huff!)</p>

<p>"Havguiden" som jeg har kalt den, er på vei ut på internett snart. Den skal bli en del av "land infoen". Det er bare litt informasjon om de havstrekkene turen vår rundt Atlanteren den kommer til å bestå av. På et litt mer langsiktig perspektiv er det meningen å få ut "complete guide to S/Y Rozinante" som kommer til å omhandle de tingene vi har reparert, endret og lagt til mens vi har jobbet med henne i vinter. Dette må nok bli sendt hjem mens vi reiser hvis det skal bli noe av. Den første i serien finner du under "R-files", og der vil nok også de andre havne mens vi lager dem hvis ikke Stig lager noe stilig til oss imens. Stemstokken og stemjernet er den eneste som er skrevet enda.<p>

<p>Siden kommer til å endres litt med en gang vi legger fra kai her i Norge. Da skal det gjøres plass til reisebrev/dagbøker/logg (vi får se hva som blir aktuelt, minimum reisebrev) som kommer til å bli kontinuerlig oppdatert mens vi reiser. Bilder må vi nok vente med til vi er i land (eller får tak i annet bredere bånd til internett), men tekst er meningen å oppdatere nærmest daglig. Vi har selv gjort mang en vits på hjemmesidene til langturseilere som VELDIG ofte plutselig ikke blir oppdatert mer etter at båten når karibien. Vi har tenkt å holde ut hele turen! Og med det gjorde jeg oss sårbar for mang en vits hvis ikke vi klarer å holde den målsetningen... </p>

<p>Ellers så kan jeg melde at vi har ansatt vakt til båten når den ligger ved bryggen til Hydralift i Korsvik fjorden. Den har en heftig forkledning som kan lure de fleste, og krever bortimot ingenting for jobben. Trykk på bildet for å avsløre den utrolig lojale vakta vår! </p>
<? insert_image($thumb_dir . "maka_small.jpg", "", $pic_dir . "maka.jpg", "picleft", "") ?>
<p>Kom og sjekk båten når som helst, eller bare brygga om du vil! Vakta er alltid på plass!! ;)</p>

<p>Det er blitt påpekt i ettertid at vakta kan ses betraktelig bedre på bildet som er på forsiden. Helt nederst i høyre hjørne. Det skal nevnes at bildene er tatt på forskjellige tidspunkt!</p>

<p>PA</p>






