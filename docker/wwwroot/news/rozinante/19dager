<!--1055828496--><!--Det var som vanlig en lite dramatisk forklaring--><!--Paul-->

<p>Etter at jeg hadde snakket med Rangar og Staale i Rozinante, som hadde problemer med motoren lørdag formiddag, fikk jeg ikke tak i dem igjen. I går etter jobb fikk jeg forklaringen av Ragnar... </p>

<p>Ragnar og Staale hadde "seilet" Rozinante på riggen(!) inn til Tømmerstø brygge. Det hadde gått unna med en svimlende fart, rundt 0,1 Knop.. Når de hadde fått lagt til i "hjem" havnen vår på Tømmerstø brygge, hadde de rett og slett lagt seg til å sove. Grunnen var antakelig den fuktige bursdags feiringen på Randøya kvelden før, som egentlig aldri hadde endt... Alltid en "logisk" forklaring.. </p>

<p>Motoren kokte altså nok en gang. Men Ragnar tar det knusende ro siden han vet hva som er galt. Problemet mener han ligger i en litt morken slange som er koblet til ferskvannsløyfen. Denne lekker antakelig litt og litt vann hele tiden mens motoren er i gang. På den måten blir det tilslutt forlite vann til at impelleren klarer å sirkulere vannet rundt i motoren. Dette skal altså forholdsvis enkelt ordne seg med å bytte den morkne slangen i en ny </p>

<p>Ellers var den en ganske produktiv dag, Ragnar ble ferdig med å montere "beslaget" øverst i masta. "Beslaget" Ragnar har sveiset til toppen av mesan masta lar seg vanskelig forklare, så det blir når vi får lagt ut noen bilder av det. Samtidig fikk jeg pusset ferdig gaffelen til storseilet. Nå er den glatt å fin, og klar til å oljes. Bommen trenger fortsatt å høvles smalere i endene, før den kan pusses. Maste arbeidet blir stående stille siden Ragnar skal jobbe på Fiskå verk i nesten ett døgn.</p>






