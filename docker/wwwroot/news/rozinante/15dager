<!--1056178620--><!--"Har det gått opp for deg enda?"--><!--Paul-->

<p>Det er nesten hver gang jeg møter noen jeg ikke har sett på ei stund for
tiden at jeg får spørsmålet: "Har det gått opp for deg enda?? Et år er lenge!
Årh så deilig!" Så følger de vanlige spørsmålene om hva mamma mener, hva
Christina mener, om jeg har tjent nok penger - hvor mye har du spart?!  </p>

<p>Det blir jo selvsagt mye av de samme svarene også, men det er jo greit. Hadde jo sikkert spurt om akkurat det samme selv!</p>

<p>I går(fredag) hadde vi et lite møte med Bjørn Jordan(Jordan senior). Bjørn
har jo gjort en lignende tur for noen år siden. Derfor hadde han mang et
godt råd å komme med til turen vår!</p>

<p>På onsdag kveld slang kapteinen seg med på en impuls seiltur til Hanstholm.
Målet var å se hvor fort en tur/retur kunne gjøres. Dessverre ble det kortere
en de håpet på siden Perkins motoren i båten til Kåre kapitulerte 10 nautiske
mil nord for hanstholm. Med vind og strøm i mot valgte de å bare snu skuta
rundt å seile tilbake til Norge.</p>

<p>Fredagen brukte jeg til å få samlet endel tråder. Jeg fikk blant annet
henten kalesjene hos Jens Sagen, hentet kart på Skoleskipet Sørlandet.</p>

<p>Fredag var også siste arbeidsdag for Ragnar, dette var som jeg skjønte
veldig trist... Eller IKKE! Han ser nå veldig frem til å kunne jobbe effektivt
som han kaller det(å ikke ha jobben som fortstyrrer). Så nå blir vi nok ferdig
i racer fart får vi håpe!</p>

<p>PA</p>




