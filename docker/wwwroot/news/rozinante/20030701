<!--1057073617--><!--Båt og jobb--><!--Staale-->
<p>Min egentlig siste offiselle arbeidsdag var i går. Den varte lenge, og jeg blir her en stund til. Dette passer meg meget bra da Paul og Ragnar ordner og fikser ting stort sett hele dagen. </p>
<p>I følge det jeg har hørt har de fått ferdig gaffelen i går. Som vanlig er det "beslagene" til Ragnar som blir montert. Denne skal nå være klar i den enden som går mot masta og vil bli kuttet i riktig lengde i løpet av dagen. Etter dette må den oljes og lakkes 6 strøk. I den varmen som er nå klarer vi to strøk i døgnet så det skulle holde med 3 dager for å få lakket den ferdig. Den nye bommen er også snart på plass</p>
<p>Elektronikk eksperten vår som ikke har vært nevnt før er snart ferdig med en spenningsregulator for vind generatoren. Denne er hjemmelaget og vi får med reservere transistorer og andre elektronikk deler i tilfelle de skulle ryke pga. overbelastning/varme eller andre ting. Atle som er elektronikk eksperten må få ferdig denne snart og vi satser på stygt vær ellers kommer han til å drikke hele dagen på Quart festivalen. For vår del er Quart festivalen noe som ikke eksiterer, for det er nemmlig alt for dyrt for oss å være med på!</p>
<p>I helga var jeg "hjemme" på Søm en tur. Stedet vi egentlig har flyttet fra, men aldri fått gjort. Brødrene til Ragnar hadde da pakket/ryddet/vasket alt, og rett og slett flyttet ut for oss. Siden vi ikke eier noe annet enn tøy og båt deler er det ikke noe problem å få med oss dette. </p>
<p>I dag ble vi i følge det jeg har hørt eiere av nytt bra seiltøy. Valget falt på Helly Hansen. Dette tøyet er todelt og er det samme som Djuice gutta i Volvo Ocean Race brukte. <a href="http://www.hellyhansen.com/product/product.php?id=31028">Jakka</a> har vi testet og har den mest geniale hetta jeg har vært borti. Dette tøyet er nesten vært de 10000 kronene det kostet, men alikvel synes jeg det er altfor dyrt! Buksa finner du <a href=http://www.hellyhansen.com/product/product.php?id=31413&PHPSESSID=d1ffa930b7407d7291ef4168845f6313>her.</a>
<p>Vi har enda ikke satt noen ny avreise dato, men det trenger vi heller ikke. Grunnen er rett og slett enkel. Vi kan ikke jobbe fortere enn vi gjør. Vi er også fast innstillt på å komme oss av gårde så fort som mulig. Men 1-2 uker senere er planen!</p>




