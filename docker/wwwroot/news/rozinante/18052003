<!--1053292097--><!--Ansiktsløftning--><!--Paul-->
<p>I kveld har Stig, Christina og jeg satt våre hoder sammen i en real koordinering for å prøve å komme opp med noen konstruktive tanker på hvordan siden bør bli seende ut fremover.
Litt kom vi frem til, og hvis Stig ofrer tysk lekselesing fremfor oppdatering av siden får vi lagt ut noe av dette i kveld. Samtidig har vi oppdatert flere av de andre sidene. Det er også kommet oppdatert reiserute og datoer under <a href="med.php">"Lyst å være med"</a>.</p>

<p>Tidligere i ettermiddag var vi med Rozinante som ligger i tørrdokka (for tiden veldig fuktig siden porten er ødelagt) i byen. Vi tok mål til nye vind- og bølgebeskyttere som henger på rekka ved cockpiten. Samtidig sjekket vi at sprayhooden fortsatt passet på plassen sin. Den vi har nå er råtnet og vi må få sydd en ny en, derfor sjekker vi at den kan bli sydd lik som den gamle. Det er også laget en forlengelse til sprayhooden. Den er nesten ikke brukt fordi at mesan masten stod i veien tidligere. Den er flyttet nå og vi skal få sydd igjen hullet etter den og regner med å bruke forlengelsen betraktelig mer fremover.</p>

<p>I morgen er nok en hektisk dag, hvor høydepunktet blir å første dag på dykkerkurs for meg og Ragnar. Hvis vi får meldt oss på før klokken 17...</p>




