<!--1044183600--><!--Møte 02.02.2003--><!--Staale-->


<p>I dag hadde vi et kort møte hvor vi samlet alle trådene. Paul har ansvaret for at motoren blir ferdig pusset. Ragnar og Staale har ansvaret for at
mesan masta blir påbegynt. Det skal beregnes hvor mye masta skal kuttes av osv. </p>

<p>Båten ble i kveld grunnet i kjølsvinet. De siste ukene har vi, demontert hele kjølesvinet. Etter at motoren var ute kom vi lettere
til. Akslingen ble fjernet og kjølesvinet var nesten tomt. Etter dager med pussing av plast, motorfester og maste fester,
var det i kveld klart for å ta den siste avfettningen med løsmidler. Etter en stor utlufting var det klart for å grunne de
stedene hvor malingen manglet eller var blitt slitt av. Siden skal det på et strøk med maling over hele kjølsvinet. Plasten blir hvit. Beslagene til
mast og motor av stål blir malt med blå hammerslagsmaling.Når dette er gjort legger vi ut et før og etter bilde for å vise hvor fint det er blitt</p>


<p><b>Plan videre:</b> Planen videre er å få malt bunnen av båten helt ferdig. Når det er gjort. Kan det som er blitt tatt ut i forbindelse med malingen settes på plass
igjen. Batterier, vannpumpe, vannfilter, slanger, ledninger, lensepumpe osv. skal gjøres rent og skrus forsvarlig på plass.
Mesan masta og motoren skal gjøres ferdig, og settes på plass igjen mens båten står på land. </p>

<p>Siden skal skroget som ble sandblåst i høst pusses ned. Båten vil bli pakket inn med pressening. Kassett spiller, masker, og el-verktøy
anskaffes og drittjobben kan starte!
</p>

<p>Jobben med båten gjøres ved siden av våre primære jobber. Pågangsmotet er på topp, men det er ikke akkurat noen sommerfølelse vi har nede i båten
for tiden. Det er fra -15 til 10 grader. De fleste båtene som står på land er øde, men noen båt entusiaster i tilegg til mannskapet på Rozinante er
også innom av og til. Det er også venner og bekjente av oss selv som stikker innom som lurer på hva vi driver med i Rozinante nå midt på vinteren. </p>

<p>Vi skal prøve å få oppdatert verdensvev siden vår litt oftere enn det som er blitt gjort til nå. I tilegg vil det i løpet av noen dager bli lagt ut
detaljer rundt reiserute.</p>
