BEGIN200504190800ZD062

Kulingvarsel i dag, akkurat som det var noe nytt. Det har det vært hver eneste dag de siste 19 dagene bortsett fra en for da var det stormvarsel. Siste døgnet var det litt mye vind. Det var et engelsk sterk kuling varsel altså et norsk liten storm varsel. Dagens kulingvarsel er bare et engelsk kuling varsel. En front er på vei, og det er heller ikke noe nytt. De siste 36 har det passert et lavtrykk uten front, og da blir det litt mer heftig fordi vinden blåser konstant fra samme rettning, men når det er en front med i bilde skifter vinden fra N-NW til W-SW før og etter fronten har passert og det betyr at bølgene ikke for så mye tid på å bygge seg opp.

Ellers har jeg gjort noen nye obeservasjoner på denne turen og det er at etter at vinden har "løyet" av etter at det har blåst mye over lengre tid så slipper bølgene seg løs og det er flere brytende bølger rett etter vinden har blåst lenge og bygd opp bølgene. Vinden presser bølgene "flatere" så når vinden da løyer så kommer det noen gedigne fjell som bryter og de er farlige. Er ikke noe gøy å "sladde" ned bølgedalene. Har også lest en bok om en fyr som forteller det samme da han hadde fire knockdowns etter en to dagers kuling syd for "håpet" hvor alle var i løpet av timen rett etter at vinden hadde løyet av.

En annen historie jeg leste var om damen Isabelle Autissier som var med på Around Alone i 98 og "sladda" ned en bølge fordi den elektriske Raymarine autopiloten stoppet å virke mens hun sov og i sladden datt kjølen av. Båten endte jo da opp ned og hun bodde noen dager inni båten sin, før en annen deltaker kom "tilfeldigvis" seilende forbi kastet en hammer i skroget og hun kom krabbende ut av båten sin og haiket med han til neste stopp i seilasen som var i Chile. Dette skjedde langs 50 syd i stillehavet. Flaks er bra!

Passerte 128 grader øst i dag og seilte da inn i "South Eastern Area" av MetArea 10 så måtte jaggu bytte satelitt fra den Indiske Inmarsat satelitten til Stillehavs satelitten for å få de rette værmeldingene. Måtte gjøre det samme på 20 grader øst da byttet jeg fra Atlanterhav-Øst til Indiske hav. Har prøvd å finne ut hvor dette Indiske havet egentlig slutter og hvor det begynner og har kommet frem til at for vanlige turister så begynner det på Kapp det gode håp fordi det er nærme Cape Town og lettere og "aksessere" for turister. Hydrografisk/Geografisk så begynner det visst ved Kapp Aguhlas på 20 grader øst. Så var det store spørsmålet hvor slutter det da? I Australia er det havet jeg er i nå kalt av dem "Southern Ocean" Det som er vest for Australia er det Indiske Hav. Øst for Australia altså ved Sydney og Brisbane er Tasman Sea og øst for New Zeland er Stillehavet.

Over Tasmania har jeg tre kart og der står det på to av dem hvorav det ene er helt nytt og rettet opp til Desember 2004 at havet rundt Tasmania er "Southern Ocean" og på det andre at det er det Indiske Hav, men IHO som er International Hydrographic Organization bestemte visst i 2001 at Southern Ocean er syd for 60 grader, så hvilket hav jeg egentlig er i har jeg ikke peiling på, men jeg er nå i hvertfall her. Det som står nærmest her er Australian Antartic Discordance. Hva nå enn det betyr. Nord for her ligger Australian Bight. Tror det ser ut som at det indiske hav slutter ved Tasmania også begynner Stillehavet samme sted. Konklusjon: Hjelp, hjelp jeg vet ikke lengre hvor jeg er!

Jeg har blitt hyperaktiv for å få tiden til å gå og har i dag som vinden har roet seg ned til en "stiv en" begynt å vaske og rydde litt. Må jo få det fint når disse myndihetene skal komme ombord og inspissere. Samtidig prøver jeg og sortere litt hermtikk siden de i følge noen bøker stjeler hermetikk hvis det inneholder kjøtt og i noen andre bøker står det at de ikke bryr seg om hermetikk. Mye misvisende info her. Skjønner ikke helt problemet dems jeg.

Fikk en mail om at Paven har tatt kvelden og det var jo trist for han. Så kjære paven lykke til du burde jo ha store sjanser med å havne på riktig sted. I den forbindelse tenkte jeg at det kanskje var på tide å sjekke om det skjer noe annet her i verden, og "tuna" inn på BBC Worldservice, men der var det bare krig. Så jeg tenkte som så at AM/Langbølge burde vi få inn fra Australia her nå så jeg tuna inn på 0.5-1.5 mhz og fikk bare inn masse Cowboy musikk. Tenk på det da her har jeg seilt over et digert hav og prøver å finne ut litt om Australia og får da Country Musikk på radioen. Skrudde raskt av radioen jeg! Sikkert for alle bøndene som raser rundt på traktorene langt inni australia og må ha noe "skikkelig" musikk på øret, mens dem ser "skjevt" på kenguruene som spretter rundt og viser seg frem.

Fikk en mail som påpekte at det bare er ca. fire ganger T/R Kristiansand - Skagen igjen og det er jo riktig. Så kom jeg til å tenke på det at det er noe som heter proff pargrafen og for øl så er denne 50 liter pr person. Siden det ser ut til at Danske bryggerier har tenkt litt på dette for oss seilere så har dem som de fleste vet 30 flasker av 0.33 liter pr kasse i Danmark. En kasse med øl i danmark er da 9.5 liter. Pr person kan man da ha fem kasser med øl som utgjør 49.5 liter. Hvis da "Tull" myndighetene kommer så stjeler dem all øla og gir deg bot. Hvis du uheldigvis skulle ha 50.1 liter med øl så blir det politianmeldelse og rettsak. Dessuten er en annen ting som er smart det er å ikke seile mellom Grønningen og Oksøy da kommer dem og tror at du har vært i Danmark. Det har jeg opplevd, men hadde da ikke vært i Danmark. Stikkord er "Blindleia". For langt unna Kristiansand og For langt unna Lillesand. Samt mye bra skjærgård hvor man plutselig bare er en av mengden. Husk å få av "offshore" seiltøyet pakk sammen seilene og se "ship shape" ut. Dette var bare til info siden enkelte av mine venner har kjøpt seg seilbåt og slik informasjon som dette er viktig for seilas i Skagerrak.

Nå har sola gått ned. Hvilken tidssone vi egentlig er i vet jeg ikke, men må vel være 10-12 timer + UTC. "Slowlagen" har satt sine spor og jeg er litt forvirret siden klokka nå er 0800 på morgenen UTC.

ENDS DE ROZINANTE/LA7GZ
NNNN



