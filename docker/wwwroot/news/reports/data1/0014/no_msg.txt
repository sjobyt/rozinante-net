BEGIN200503051030ZD016

Mye svære bølger fra SW i går. Har funnet ut etter å ha sett hvordan dette gedigne lavtrykket oppførte seg som passerte syd for oss i går og i natt at jeg tror det er best jeg holder meg rundt eller nord for 43 grader syd. Var nede på 44 grader og litt til i løpet av natten, og sjøtempen var 7.3 grader og lufttempen var 8 grader. Jeg hadde en drøm om å se disse øyene som ligger syd for her, men siden jeg kom alt for sent av gårde samt at jeg ikke har tenkt å ende med mitt 25 år gamle liv på verdens mest forblåste øyer i verdens mest forblåste hav så har jeg valgt å la være å seile lengre syd enn det jeg er nå. Lavtrykkene kan som jeg skrev i går begynne nå som det begynner å bli høst og trekke nordover og det som i går var på 946hPA på 61 syd gikk opp til 57 syd mens det passerte.
Det at kapphorn er en forblåst plass er korrekt, men statistisk sett så er den sydlige delen av det indiske hav det verste hav på jord i forhold til bølger og vind, og etappen fra Cape Town til Hobart, Tasmania i Volvo Ocean Race er regnet som den tøffeste etappen av dem alle. Det var en tung avgjørelse. Jeg hadde lyst å se hva som befinner seg her. Mye nordmenn som har vært her tidligere og utrydda både hvaler og seler, men som sagt jeg har lenge igjen å leve og man skal jo ikke se bort i fra at en gang i fremtiden så får jeg sett disse øyene. Samt at det er en annen viktig faktor som spiller inn, men det får det kom mer om siden.
	Ellers blåser det i dag kuling (som vanlig) fra vest og er en enorm sjø. Har gjort god fremdrift det siste døgnet. Kulingvarsel nr fem på fem dager tikket inn i dag morges og vi befinner oss midt inni det. Har ikke tid til å skrive mer i dag og må ut passe på hva som skjer, får i dag skjer det mye siden sjøen har hatt god tid til å bygge seg opp de siste dagene.

ENDS DE ROZINANTE/LA7GZ
NNNN

