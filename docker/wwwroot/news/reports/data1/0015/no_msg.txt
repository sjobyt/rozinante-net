BEGIN200503061030ZD018

I natt ble vi kastet opp fra 43.5 grader til 42 syd og fra 42.17 til 44.25 øst. Med kastet mener jeg at vi hadde ikke noe annet valg enn å seile med bølgene og vinden for å unngå ubehagelige opplevelser som ”knockdowns” og lignende. Bøgene var store og vinden hadde blåst kraftig de siste dagene og det betyr svære bølger, og det er ikke vinden som er ”fienden” her, det er bølgene. Brytende bølger store som hus og med 30 m/s med vind i kastene og Rozinante på tvers i feil bølgedal mellom to ”onde” bølger så er en ”knockdown” eller kullseiling resultatet. Derfor er en "run away" beste løsning og satse på at ikke e en brytende bølge kaster akterenden så hele skuta ender på tvers og som alltid er neste bølge alltid større...
	Begynner å bli lyst tidligere enn i Cape Town nå og med lyset dabbet vinden av og vi duvet kraftig i den opprørte sjøen. Litt søvn ble det tid til på morgenkvisten etter å ha fått satt klyveren og fått oss på en mer østlig kurs. Nytteløst å seile med storseil i denne sjøen, vil bare hoppe frem og tilbake i denne vinden som er på grensen til en friskbris.
	Formiddagen har blitt brukt til å foreta noen små reprasjoner som å tette en sprekk i glasset i ”skylighten” som plutselig bare har kommet, og små lekasjer irriterer meg og det var den eneste lekasjen vi hadde. Sannsynligvis har sprekket oppstått pga. vibrasjoner i Rozinante. Ellers er det en innkommende kaldfront på vei med ny kuling og nye bølger og derfor er det selv om sjøen var høy og ubehagelig i dag på tide å forta en sjekk i mastene. Har blitt en smule mørbanket, men det er viktig å benytte sjansen med ”rolig” vær til viktige gjøremål.
	Men har ikke tid til å skrive mer er noen flere små reprasjoner og ta seg av så kommer mer i morgen. Ellers strålende sol i dag og 16 grader, og mye nysgjerrige albaner.

ENDS DE ROZINANTE/LA7GZ
NNNN

