BEGIN200504150800ZD058

Nå har det roa seg ned til en frisk bris som vil øke på utover natten. Det er nå mitt på dagen og klokka er vel rundt syv en fredags morgen i Norge. De fleste skal nå på jobb etter en hard arbeids uke. Mange som forsover seg på fredager. Dagen blir jo litt kortere da så kommer helga fortere. Sikkert vår hjeme og mange mennesker er våryre.

Her har det de siste dagene vært intenst. Stormen la seg på søndag, men har blåst stiv kuling frem til onsdag også økte det på til sterk kuling fordi en massiv kaldront var innkommende. Den var knyttet til et lavtrykk rundt 52 grader syd og fronten strakte seg helt opp til ca 30 grader syd når vi da befant oss rundt 45 så var vi relativit nærme senteret som denne gang var på 950 hPa. Stormvarsel var det utstedt, men vi befant oss 450 n.m fra senteret og stormvarselet gjalt bare for 350 n.m fra senteret, men et (engelsk) sterk kuling (norsk liten storm) varsel ble det. Vinden kom fra nordnordvest som er rett og slett er no dritt.

Problemet med vinden fra den rettningen er at det går en grense for når det er på tide å seile unna vinden og ikke få den inn på tvers. Siden kursen vår skal være rett øst så blir en nordnordvestlig vind nesten på tvers. Det er vanskelig å forklare, men hvor denne grensa går er vanskelig å sette fordi resultatet hvis man venter for lenge er en knockdown eller annet uhyggelig, men etter hvert som jeg stoler mer på Rozinante så har jeg funnet en ca. grense. Dette er også en psykologisk kamp fordi fysisk sett er forholdene bedre og enklere når man seiler med været, og redselen overtar ofte fornuften og jeg seiler med været i stedenfor og avansere mot målet. Derfor er denne grensa på hvor mye Rozinante tåler og hvor mye jeg tåler vanskelig både å forklare og hvor faktisk grensa går. Men uansett så økte vinden til en time med full storm og den siste timen før fronten passerte økte det til sterk storm, men dette kvalifiserer egentlig ikke som noe annet enn en kuling fordi vinden ikke blåste lenge nok med storms styrke. Til slutt endte vi opp på 47 grader syd og har siden seilt oss opp igjen til 45 igjen.

Etter at fronten med sitt konstante regnvær og noen vindkuler som varer noen minutter med orkan styrke så dreide vinden til vest og holdt seg rundt sterk kuling til liten storm i en 18 timer. Når først fronten har passert så er egentlig det verste over for da er det bare å seile med vinden. Dette er desidert den værste kaldfronten jeg har opplevd.

Problemet var at fronten kødda til vindroret mitt så det måtte fikses, men det er nå i orden. Har blitt en mester i improvisasjons mekanikk, men til en pris av 3500 norske i stedenfor en pris av rundt 25000-40000 så må man regne med noen problemer. Det funker som det skal, men noe av bærende konstruksjonen var underdimensjonert i forhold til forholdene her nede. Det hadde ikke vært noe problem å seile rundt hele jorda med passaten, men som sagt tidligere en kubikkmeter med vann veier et tonn og et tonn med vann kan gjøre mye rart.

I dag er en god dag, men i går var jeg litt lei av å mekke på vindroret, lei av uvær, lei av bølger, lei av det meste, samtidig brant pumpa som jeg bruker for å pumpe diesel fra hoved diesel tanken til tanken til varmeovnen opp. Dette var en god pumpe, men tydligivs ikke god nok. Hadde en annen i reserve, men den hadde jeg brukt til noe annet så den var ikke helt ren og derfor endte det med at filteret ble tett og ovnen stoppa. Da blir det kaldt og når vinden hadde roet seg så ville jeg sove. Ovnen måtte derfor vente, og sove når det er kaldt samt og bli kastet frem og tilbake fordi bølgene er meget "hissige" etter at det har blåst mye gjør at dyne, ulltepper osv stikker av hele tiden og det å våkne opp hele tiden fordi jeg fryser er noe dritt. Da blir jeg gretten! Til slutt var jeg lei så jeg stabla noen seilsekker på dørken lagde meg ei seng og bandt dyna og ullteppene rundt meg med et tau og sov som en stein i ti timer.

Det mener sikkert mange er uansvarlig fordi andre skip kan være her, men det er ingen skip her. Kapteiner ombord i skip er ikke like dumme som meg så de holder seg unna områder med mye uvær. For som mange tror så kan ikke skip bare kjøre mot vind og bølger lagd av kuling og storm. I følge en skipskaptein jeg møtte i Cape Town står skip av og til stille hvis de må kjøre mot en kuling, altås en ekte kuling. Det betyr tapte penger så da kjører de andre plasser. Det er 4000 meter dypt her og derfor ingen fiskebåter. Andre seilbåter? Ikke på denne tiden av året. Radaren har stått på med en varselsone på 5 n.m i 360 grader og 16 n.m 20 grader av baugen til babord og styrbord de siste 58 dager og har ikke gitt fra seg et pip de siste 50 dager. Den lager mye lyd hvis alarmen går, pga tre såkalte "lysvarsler" som jeg kjøpte på biltema og koblet sammen ved hjelp av et rele også fra biltema til 150 kroner koblet dette til alarmutgangen i stedenfor og kjøpe den orginale alarmen fra Raymarine til 1500 + mva. Søppel lager de, men de vet hvordan de skal ta seg betalt. Egentlig er det en annen historie, men jeg har "ødelagt" litt Raymarine utstyr på denne turen også. Garanti er bra! Om jeg våkner av alarmen etter å ha vært våken i 36 timer er en annen sak. Noen sjanser må man ta, og hvile og søvn er som sagt også et våpen. På den annen side: Bruk bilbelte!

Av ulike navigasjonsgrunner så har jeg bestemt meg for å holde meg mellom 44.5 og 45 grader syd til vi når frem til Tasmania. Værmessig burde jeg holdt meg rundt 42, men uten motor er vi litt lettere amputert i forhold til manuverering og havner vi nord for South Cape av Tasmania og ikke klarer å seile syd for tasmania så havner vi inn "Bass Strait" som er et lite hyggelig område med lassevis med øyer, skjær, tidevannsstrømmer, oljeplattformer, skipstrafikk, hurtigferger, og store distanser, vestligkulinger mot tidevannsstrømmer og dybde på mindre enn 100 meter er overhode ikke hyggelig. Derfor bedre å utfordre været ute på det store havet. Tasmania er verdens mest kupperte øy og Hobart ligger ca 30 n.m inn en fjord på østsiden av øya med det positive navnet "Storm Bay". Planen er derfor og "angripe" sydspissen av Tasmania fra syd og deretter inn i "storm bay". Et stykke innover i "Storm Bay" så er vi trygge for eventuelle Sydvestlige og Nordvestlige Kulinger/stormer. Statsistisk sett er vi nå på vei ut av et veldig værutsatt område det mest værutsatte område på hele turen og etter hvert som vi nærmer oss Tasmnaia vil frekvensen av uvær gå ned. Med uvær så mener jeg som sagt storm, liten storm og sterk kuling.

Blir en rolig helg, men litt uvær blir det, men ikke for mye. Bare halve distansen fra kanariholmene til karibien igjen nå.

God helg!

ENDS DE ROZINANTE/LA7GZ
NNNN



