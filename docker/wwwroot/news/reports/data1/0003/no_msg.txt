200502210800ZD005
Nå har vi endelig kommet oss litt av gårde. Jeg trengte noen dager for å få satt sjøbein igjen, men nå begynner det å hjelpe. De første dagene har vært preget av lite vind og med stort sett motvind. Dette er helt normalt, men vi begynner nå å nærme oss ”the forties”, og håper på bedre vinder selv om sommeren er litt rar i år.

Avreisen fra False Bay (Valsbaai) var egentlig planlagt 15. Feb på ettermiddagen, men pga en sterk vind som kom utsatte jeg den til natten/dagen etter i håp om at vinden som kalles Cape Doctor skulle stoppe, men det gjorde den ikke. Dagen etter blåste det like mye selv om alle værmeldinger sa ”Decreasing and backing to SW at end of the 12 hr period”. Så til slutt var jeg lei av og ta farvel og reiste. Vi satte vi av gårde mot 15 m/s vind og masse motstrøm.
Dette gikk sent og den syd afrikanske marinen hadde øvelse så bukta var full av marine skip som lekte krig. Etter hvert kom mørket og marine skipene ble så å si usynnlige. Jeg hadde på min nye ting som lager sterke radar ekko og et av marineskipene kalte meg opp og var litt gretten fordi denne får deg til å se ut som en mye større båt en du egentlig er, men nå vet jeg i hvertfall at den viker. Jeg sa jeg skulle skru den av og gjorde det, men synes det var litt rart siden slike marineskip som leker krig burde være forbredt på at eventuelle fiender kødder med radar ekkoene dems, men vi var sikkert ikke en del av planen i øvelsen.

Etter mye styr og stell fikk vi endelig kommet ut i klart farvann og vekk fra Håpet og farene som lurer utenfor det Gode håp. Vi fikk opp noen seil og kursen gikk mot SW noe som også var planlagt og smart. Natten gikk og det ble dag. Søvn ble det lite av siden det er mange skip og fiske båter rundt håpet.

I løpet av dagen som var torsdag og vi kom lenger vekk fra land dreide vinden mot SW. Vi la om og seilte mot SE. Etter hvert dreide vinden mot S og vi dreide mot ESE og endte i løpet av neste natt oppå Aguhlas banken som er verden farligste havområde. Planen var å prøve å holde seg utenfor 200 m kurven, men vi gjorde en 5 knop mott ESE og gjorde fremskritt, men etter hvert var det på tide å snu for å komme vekk fra land igjen for å seile mot SW igjen med 3 knops medstrøm fra NE og Sterk vind fra SSE og et 3 meter bølger fra SW og 100 meter dybde blir denne tungen av sand som strekker seg 200 nm ut fra bunnen av Afrika et lite helvete. Den er ikke farlig før det blåser sterk kuling fra SW mot strømmen på 3 knop fra NE. Da vi la om og strømmen vinden og bølgene fra sine ulike rettinger sendte oss i 8 knop tilbake der vi startet 24 timer før. Slik var de første dagene med kryssing frem og tilbake for å komme seg vekk fra land. Planen før avreise var å komme så langt sydvest som mulig før vi satte kursen mot ESE men all vinden gjorde at vi endte opp på denne Aguhlas banken.

Lørdag kom vi oss endelig vekk fra alle farer og var syd for Aguhlas banken strømmen førte oss fremdeles mot SW og dybden gikk i løpet av 6 timer fra 200 meter til 4000 meter og havet ble mer behagelig og annerledes. I løpet av lørdagen døde vinden. En fin bris fra NW kom i løpet av kvelden og natten og vi avanserte sterkt sydover. I løpet av søndagen endte vi opp i ”offshore” delen av Aguhlas strømmen og utseilt kurs ble SSW, men dette varte bare i ca. 30 n.m. Aguhlas strømmen deles i dette området hvor noe fortsetter østover for å ”joine” Bengula strømmen som går nordover langs vestkysten av Afrika, men mesteparten tar en 180 og ender opp i Southern Ocean current som er strømmen vi leter etter og som skal frakte meg jorden rundt. Aguhlas strømmen er verdens sterkeste havstrøm, men Southern Ocean current er verdens største i mengde. Den frakter åtti ganger mer vann enn alle verdens elver til sammen. Den holder seg stort sett mellom 40 og 50 grader syd, men tar en liten kurs sydover for å komme seg mellom Syd amerika og den Antarktiske halvøya. Southern Ocean Current er laget av jordens rotasjon, og er den eneste strømmen

Her ville visst godeste Bill ha noen ord med I teksten min “BOD Beginning dump of physical memory to dumpfile” reboot ”200502210800Z.doc Recovered”. så dette avsnittet må jeg visst jeg skrive en gang til:
De fleste av dere der hjemme synes seilasen min er fryktelig lang, og det er jeg enig i, men etter hvert som dagene går så betyr det egentlig ikke så mye hvor lang tid det tar. De første dagene er alltid de verste, forrige gang var den første uka ille, men denne gangen var bare de første dagene ille. Havet har de siste 1000 år vært plassen hvor man kan rømme vekk fra alt og alle på både godt og vondt, men i dag i denne verden hvor det tar 24 timer og fly halve jorda rundt så er sannsynligvis fremdeles havet den eneste plassen hvor man kan rømme vekk utenfor noen andres kontroll. Selv på Antarktis kan du jo risikere å dumpe borti kongelige. De fleste har jo sine måter å rømme vekk fra virkelighetenes harde kår.. Jeg har i hvertfall funnet min måte å ”stikke av på”. En god venn av meg sa en gang at ”Most people does’nt know what freedom is”, om jeg er enig vet jeg ikke, men jeg tror Nordmenn i hvertfall har mulighet til å være mye friere enn resten av befolkningen i verden men om de bruker den vet jeg ikke helt.

De første dagene peip radaren minst en gang i timen fordi det var et skip innenfor en radius på 10 n.m. Nå er det 48 timer siden forrige gang den peip og jeg har tro på at det er dagevis kanskje ukevis før neste gang den piper. Nå er vi derfor stort sett helt alene på det store hav oss og en hel haug med Albatrosser. På havet lever du i din egen lille verden hvor det finnes svært få regler. De fleste vi egentlig skal forholde oss til har vi allerede brutt siden vi seiler med et sterk strobe lys fordi det bruker fire ganger så lite strøm som ordinær lanterne føring og en radarreflektor beregnet for livbåter og redningsflåter. Det gjør også de fleste av båtene i soloseilasene nonstop verden rundt så hvorfor kan ikke jeg også det. Det viktigste er å bli sett og så lenge skipene ser på sin radar at du beveger deg så vet de at du ikke trenger noen form for hjelp. Dessuten vil en kort samtale på VHF avklare en eventuell misforståelse. I tilegg skal du holde god utkikk og ikke stole på elektronikk heter det i loven, men godeste Ellen MacArthur må også sove så vi bryter akkurat de samme internasjonale lover å regler.

I dag er statistikken 0 og 0 og 0 og 0 fordi det er ingen vind. Et stort høytrykk har funnet sin vei sydfor Afrika og er digert. Jeg har endt midt inni det, men det beveger seg sakte østover og vil forhåpentligvis bli erstattet av et lavtrykk så vi får litt vind. En værfax kommer kl. 1100Z og vi vil da få en oversikt over de neste dagenes vær. Vi befinner oss 300 n.m (550km) syd for Afrikas sydligste punkt Kapp Aguhlas og 1600 n.m (2900km) Nord for Dronning Sonjas land stadig med mål om å komme sydover. Hvor langt syd vi må vites ikke enda. Problemet er at sommeren er litt rar i år så jeg må nok langt langt sydover fordi disse høytrykkene ligger mye lengre syd dette året enn normalen, og under høytrykkene flyr lavtrykkene som generer de vestlige vindene som skal frakte meg østover.
Ellers fungerer det meste om bord som det skal og vi har ikke hatt noen vesentlige problemer enda. Jeg har foløpig ikke kommet på noe viktig jeg har glemt å ta med og livet her på vei mot bunnen av verden går sin gang. Nå har jeg hatt mine timer i isolasjon og i morgen skal jeg fortelle hvordan dagens prosjekt. I går kveld brukte jeg tiden på å lage en Albatross felle så om denne funker eller ikke kommer det mer om i morgen.

NB: De av dere som har hatt direkte aksess til min Inmarsat-C adr: Jeg har fått noen av dem, men problemet er at denne tingen har litt problemer og jeg har ikke hatt tid til å prøve å fikse det enda. Den fungerer til det den egentlig er ment for så derfor har det blitt litt nedprioritert. For å sende epost bruk derfor la7gz@winlink.org Husk å registrere din avsender adr. På www.winlink.org/accept før sending dette for å beskytte min særdeles ”lowband connection” mot SPAM. Eller send beskjed vi tekstmelding på kontaktsiden.

Hvis noen mener jeg skriver mye rart så er det bare fordi du blir en smule rar av å vite at hvis du fortsetter rett frem så
kræsjer du iskanten. Jeg har en god følelse og en smule fornuftig redsel for hva jeg holder på med og da kommer det som kommer ut av hodet ofte på trykk her så dette er min måte å utrykke hva jeg føler og mener her ute på havet på vei mot bunnen av jorda, og etter hvert kan det sikkert komme mye, mye rart som kan få en stabil A4 liv person til å klø seg i hodet å lure på om jeg trenger en psykolog. Kansje det var en slik følelse vikingene hadde når de seilte mot Midgardsormen og trodde jorda var flat.

200502220900ZD006
Dette ble skrevet Mandag. Pga noen uforutsette problemer kommer det først Tirsdag. I dag Tirsdag har vinden tatt seg opp litt og kommer nå fra Riktig Rettning. Dette er stort og en smule merkelig fordi vinden tok seg opp i fra West til ca 7 m/s i det vi Passerte 40 grader syd. Det er mye varmere her enn forrige gang jeg var her, men denne gangen skal vi komme oss enda lengre syd enn forrige gang. Neste oppdatering kommer i Morgen Onsdag 23. Feb.

ENDS/ROZINANTE/LA7GZ
