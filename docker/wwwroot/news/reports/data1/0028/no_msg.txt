BEGIN200503261330ZD038

I dag er det kuling og fullmåne. Sola gikk ned for en time siden og månen er kommet opp. Månen står i øst og vi seiler rett øst med en jevn 18-20 m/s inn fra akter med noen heftige vindkast og med noen fete bølger blir det ganske stilig. Er noen få skyer og innimellom kommer det noen heftige vannrette regnbyger som gjør at det er minus med sikt. Det er jo ikke så mye annet her så det gjør for så vidt ikke noe. Månen som er en god venn å ha spesielt når han er full.

Det er meldt ”Gale to Severe Gale” frem til mandag. Det betyr at de neste dagene blir vindfylte og bølgete. Har gått riktig vei siden i går så det går fremover, får håpe været ikke blir for ille. ”Severe Gale” er hakket før full storm, og heter vel på norsk liten storm tror jeg. I hvertfall er det Styrke 8 og 9 på Baufort tabellen som er meldt.
Og så lenge alt funker er det ikke noe problem. Alt har funket siden i går så da funker det nok en stund til.. Rozinante klarer seg bra. Jeg er glad for at hun er en tung og feit dame og ikke en lett, hvit skinnende, masseprodusert, fire millimeter tynn tenåring av nyere dato. Da hadde jeg vært redd da!

God aften i stuen!

ENDS DE ROZINANTE/LA7GZ
NNNN .

