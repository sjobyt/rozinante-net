BEGIN200503200600ZD032

Selv om nettstedet rozinante har vært ”nede” som det kalles på dataspråket så har Rozinante stort sett holdt seg flytende, men her har det skjedd litt av hvert siden sist. Fremdriften holder seg stort sett etter hva jeg hadde håpet og har nå seilt 2750 av distansen til Hobart og har igjen 3150. I dag har jeg vært 32 dager i sjøen. Det vil si at siden 18 april 2004 har jeg til sammen vært 101 dager på havet alene de siste 11 måneder. Det vil si at om ca en måned. Den 18 april har jeg totalt vært 69+61 = 130 dager på et år, og når jeg en gang kommer frem er jeg sikkert litt gal i hodet.

Siste ti dager har vi hatt ca 1/3 med medvind slik det skal være, 1/3 del med vindstille slik det kan være og 1/3 del med østlige vinder slik det ikke skal være. Jeg har skrevet tidligere at denne sesongen har vært litt spesiell og at det såkalte vestavindsbeltet som skal befinne seg mellom 40-50 syd har flyttet seg mye lengre sydover enn normalt pga at de store høytrykkene som befinner seg i syd atlanteren, syd indisike hav og syd stillehavet har flyttet seg lengre sydover enn det de pleier. Høytrykkene er om sommeren og vinteren stort sett stasjonære. De holder seg nærmere ekvator om vinteren og mer sydover om sommeren. Våren og høsten vandrer høytrykkene mye og det er vanskeligere å forutse hvor de mest gunstige vindene er. Det samme gjelder hjemme i Norge og i Nord Atlanteren. I Nord Atlanteren ligger høytrykket over Axorene og kalles ofte ”The Azores High” fordi senteret stort sett ligger over Azorene.

Men nok om vær og vind. Vinden har ført oss et godt stykke på vei østover og vi befinner oss nå i Crozet bassenget med ca 4500 m under kjølen ca. 70 n.m nord for Kerguelen platået som er en stigning fra 4000 m til ca 200 og ca 250 n.m nord for øygruppen Kerguelen som tilhører Frankrike. Heard, Macdonald og øyen med det litt merkelige engelske navnet ”Shag Islet” ligger litt lengre syd for Kerguelen og tilhører Australia.

Planen var å besøke Kerguelen og jeg er litt gretten fordi jeg har nå de neste fire dager bare svake sydvestlige-vestlige vinder og bare 250 n.m til Kerguelen hvor jeg kunne vært om 2-3 dager og funnet en skikkelig og trygg ankringsplass inni en av de dype fjordene, men siden jeg syv dager etter avreise har vært lettere amputert fordi jeg ikke lengre har noen motor ville det være selvmord og nærme seg Kerguelen. Kerguelen består av en stor øy og 200 småøyer og den dårligst kartlagte øygruppen i verden. Jeg har alle kartene som finnes over øya og alle er rettet opp til desember 2004 og det står at oppmålingene er for dårlige til at posisjoner fra GPS kan plottes i kartene og at andre metoder som krysspeilinger og radar må brukes for posisjonsbestemmelse så det sier vel litt om hvor dårlig kartlagt denne øygruppen er. Uten motor, ingen Kerguelen. Dette er også litt av grunnen til at jeg hold meg et stykke nord for Crozet øygruppen. Siden jeg sannsyntligvis hadde klart meg ned dit før uværet forrige fredag ved hjelp av litt ekstra motorkraft.

Dette gjør meg gretten fordi det faktisk ikke er noe som skjer hver dag at du kunne ha besøkt en øy som er en av de senest utforskede steder i verden. Kerguelen ble ikke ferdig kartlagt før på slutten av seksti tallet, og selv om det finnes en fransk forskningsstasjon på øya er hoved øya som er ca 150 km bred og er relativt stor så det er ikke akkurat den mest befolkede øya kan man si. Hovedgrunnen til det er nok at det ikke er noen flyplass på øya og øya kun kan besøkes via vannveien. Øya er også ikke akkurat bebobar og det er ikke så mange puber og slikt der. Forresten heter den ene bukta Norske bukta. På toppen av hovedøya er det en stor isbre som dekker hele fjellet. Jeg vet at det er et skip på vei dit nå som er et forskningsskip som heter ”R/V Braveheart” Det forlot Durban den 10. April og har vel ankommet Kerguelen i skrivende stund. Det var på Kerguelen i 2001 og for de som er interessert så finnes det sikkert noe informasjon hvis man søker på google etter braveheart og kerguelen på internett.

Når det gjelder motoren har den rett og slett skjært seg. Den hadde en oljelekkasje som den ikke hadde tidligere og da jeg startet den. Den syvende dagen i sjøen hvor jeg ikke hadde brukt den på fem dager så sveiv den fint i ca ti minutter så har den vært død siden. Det vil si at den har låst seg bom fast. Olja var skiftet rett før avreise, og det burde derfor ikke vært noe problem. Blabla, jeg burde vel ha sjekket olja osv. osv før jeg startet den, men det er mye å tenke på og gjort er gjort. Ser ut til at det har kommet en spontan oljelekasje, men for å være ærlig så har jeg bare sjekket litt og pakket igjen motoren fordi jeg blir gretten av å se på den å vite at den ikke virker. Dette kommer sikkert til å koste mye tid og litt penger og få fiksa, men først må jeg komme frem så jeg tenker ikke så mye på det. Motoren har jeg tatt ut før så da blir det enklere å gjøre det nå. Eneste problemet er når jeg en gang kommer frem så hadde det jo vært greit å kunne kjøre motor i stedet for å prøve å seile til kai, men siden Rozinante ses på av de fleste jeg møter som en såkalt tradisjonell seilbåt så får jeg finne på et eller annet om at når du først har tradisjonell båt hva skal man da med motor? Så vil sikkert alle hjelpe meg!

Grunnen til at jeg ikke har publisert dette tidligere er at jeg måtte se at jeg klarte meg fint uten motor, og det gjør jeg. Har nå seilt ca 2000 n.m uten motor så hvorfor skulle jeg ikke klare 3000 til, motor er i grunnen ikke så viktig, men jeg hadde jo liksom en plan om å besøke Kerguelen og finne ut litt om denne øya. Nå har det seg slik at jeg har funnet noen andre øyer som heller ikke er så ofte besøkt, og har derfor funnet ut at jeg tilbringer vinteren på Tasmnaia i stedet for New Zeland. Det er også sannsynligvis enklere å få tak i ny motor/motordeler i Australia enn New Zeland. Tasmania er også ett godt utgangspunkt for neste etappe til Kapp Horn.

Ellers er det meste som det skal være, men det kan jo alltid skje noe annet uforutsett. De siste 12 timene har det vært god vind, men dog ikke helt bra rettning, men den skal som sagt dreie mot vest etter hvert. For noen dager siden var det tredve timer med vindstille fordi vi var inni et av disse vandrende høytrykkene og det var et kraftig høytrykk. Høytrykket er fremdeles i vest for vår posisjon og vi blir nok innhentet igjen av det i løpet av et par dager, men akkurat nå har et lavtrykk komprimert det litt slik at vi har vind. Mye klar vær og fryktelig kaldt i natt.

Jeg har med meg en sextant og tabeller og noen bøker og i den vindstille perioden for noen dager siden fikk jeg tatt min første middagsobservasjon hvor jeg også regnte riktig ut breddegraden vi var på uten hjelp av kalkulator eller annet. Kun ved hjelp av tabller, sextanten, papir og blyant så nå føler jeg meg som en ekte sjømann. De fleste seilbåter i dag har ikke og vet ikke hvordan de skal bruke en sextant og det har ikke jeg heller visst så mye om. Jeg eide ikke en sextant før jeg kom til Cape Town, men etter å ha sett hvordan amerikanerne oppfører seg for tiden så kan man aldri vite om de skrur av hele GPS systemert. Hva om de såkalte terorristene finner opp GPS fjernestyrte fly lastet med bomber og granater? En bombe med ”Goto” knapp må jo være en fanatisk (fantastisk) ide.

Ellers er ”The Roaring Forties” ganske kjedelig for tiden med lite vind, og vi befinner oss så langt syd at jeg egentlig ikke burde si det en gang. I fjor var det to ”langtur” båter som seilte fra Syd Afrika til Australia og jeg har "mailet" litt med en av dem og ref en av mailene er "We had to go as far as 42 south". Jeg er nå på 45 grader syd, og det meste syd for 45 grader i det indiske hav er forbeholdt profesjonelle seilere og ikke slike amatører som meg, og jeg får nok snart en skikkelig storm opp i ræva som for meg til angre. Valget mellom å ligge stille inni et høytrykk eller bevege meg er for meg enkelt: Seil sydover! Forresten var forrige gang det var en norsk fritidsbåt (jeg annser ikke Withbread båtene som fritidsbåter) på disse kanter av kloden så vidt meg bekjent den 4. Februar 1935 i posisjon 46 syd og 71 øst med skuta Ho-Ho med mannskapet Bryhn, Schyberg og Østmoen. Boken er en interessant bok og kan fåes kjøpt gjennom et lite forlag "Flyt Forlag" som spesialiserer seg på reiseskildringer, jordomseilinger, polarlitratur av først og fremst eldre årgang med internett side www.flyt.no

Hvis teknologien virker som den skal blir det daglige oppdateringer hele veien til Tasmania. Forventet tid igjen er 30-40 dager.

ENDS DE ROZINANTE/LA7GZ
NNNN

