BEGIN200503090930ZD021
Dette er da dag 21 på havet. Tre uker det er lang tid det. Tenk på alt som jeg kunne brukt tre uker på hjemme i Norge: 140 timer med søvn, 120 timer jobb, 42 timer med TV, og da er det bare igjen 202 timer til diverse og de tre ukene var gått, hmm kanskje det ikke er så dumt å være her allikevel.

Tre uker er også like lang tid som ble brukt for å seile fra Kanariøyene til Fernando De Noronha, som resulterte i en følelse av å reise fra charter turist helvete til paradis.

De siste dager har det blitt mye roting i forhold til vær og vind og det har vært mye rot i hodet mitt også. Posisjon i skrivende stund er 44 grader 30 minutter syd og 49 grader og 26 minutter øst som i kartet vil vise at Rozinante befinner seg 100 n.m nord for Crozet øygruppen. 1300 n.m sydøst for Afrika og 1300 n.m nord for Kong Olavs Kyst. 3000 n.m vestsydvest for Cape Leeuwin, Australia. Om få dager er Rozinante nærmere Antarktis enn noe annet kontinent. Det er en morsom og skremmende tanke synes jeg.

Vinden har dreid fra nord, vest, syd, øst i løpet av siste 24 og for første gang har vi nå i det såkalte vestavindsbeltet vind fra sydøst som betyr motvind. I løpet av neste natt vil et høytrykk passere og vinden vil delvis bli borte. Deretter vil vinden bygge seg opp til en nordlig kuling. Planen var helt siden jeg oppdaget at dette høytrykket var innkommende etter å ha utvidet vær innformasjonen med binære værdatafiler fra internett og mye annen ”fancy” vær info og prøve å komme seg til Crozet øyene og stikke derfra før lavtrykket kom. Det rakk/rekker jeg ikke. Det blir derfor ingen Crozet øyer. Har fulgt været nøye, men med mye skiftende vind og i dag vind fra sydøst som er den rettningen Crozet ligger så gikk planen min i dass. En annen ting er at strømforholdene samt den plutselig oppstigningen fra 3-4000 m til 0 i området hvor Crozet ligger ikke er en ”smart” plass å oppholde seg i med kuling og storm da havet kan oppføre seg særdeles uhøflig, og jeg tar ikke sjansen på ikke ha kommet meg ut av området før kulingen kommer.

Tjueen dager på sjøen ja. Hadde planer om å seile litt fortere enn jeg har gjort, men har blitt mye opp og ned i forhold til syd og nord enn det som var planlagt, pga disse øyene. Har vært litt redd og usikker så da er det ikke alltid lett å ta langsiktige avgjørelser, men skjønner nå at jeg skulle seilt litt lengre syd når jeg hadde mulighet. Det er mange faktorer og tenke på. Den som bekymrer meg mest isfjellene. Siden jeg nå er på 44.5 syd og jeg vet at det har vært observert store flytende fjell på 45 i både januar og februar, og et så langt nord som 39 i Atlanterhavet, men de har en tendens til å gå lengre nord i Atlanterhavet enn i det Indiske hav. Det gjør at sannsynligheten for at derfor finnes et eller annet isfjell rundt meg her nå er stor.

Nå blir det ingen øyer og da er det vel naturlig og tenke på å nå neste målet som er Hobart ca. 4400 n.m lengre fremme. Det er langt det. Dobbelt så langt som distansen fra Kanariøyene til Natal, Brasil, og jeg har bare tilbakelagt 1700 n.m på 21 dager. Det blir altså 1700/21=81 4400/81=54 dager igjen. Neida, Det har seg sånn at loggen står på 2310 så det er vel og bra. Regner med nå som jeg har et mål og det er rett øst istedenfor og drive å seile litt sydover og litt nordover så skal det gå litt fortere. Hadde en seks syv dager i strekk hvor det gikk relativt godt unna i riktig rettning. Planen er som jeg skrev for noen dager siden å holde oss rundt 43 grader syd frem til Tasmania.

Tre uker betyr også noe annet, i dag er det mye gøye ting som skjer. Bla annet så kan jeg nå bytte litt ullundertøy, og det er luksus det. Dette blir en bra dag, samt at jeg har en plan om lage en tre ukers sjokoladekake siden jeg fremdeles har altfor mange egg. I går ble det pannekaker til middag. Resten av dagen i dag skal jeg bruke til å reparere litt forskjellig ting og tang som vanlig.

ENDS DE ROZINANTE/LA7GZ
NNNN




