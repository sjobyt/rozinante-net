BEGIN200502261100ZD010

Flaksen var ute å gikk, et gedigent lavtrykk som strakte seg hele veien fra kysten av Antarktisk opp til her hvor vi er presset høytrykket litt lengre nord enn det værmeldere hadde beregnet så etter ti timer med vindstille tok vinden seg opp igjen i går ettermiddag og vi har gjort ca 100n.m på sytten timer så det er bra.
	Jeg er strålende fornøyd vinden har stort sett vært nordvestlig så det har gjort at været har blitt litt varmere enn i går. Tempen holder seg nå på ca 18 grader sjøen har steget til hele 15 grader. Utsiktene fremover i forhold til vær og vind ser lovende ut så nå er det bare å håpe at vinden holder seg fra en plass mellom nordvest og sydvest og at den ikke blir for sterk og ikke får svak.
	Ellers var det varm sjokolade, brunlapskaus og omega-3 tabletter samt en Bar One sjokolade til frokost. Soving gjøres for tiden stort sett på sofaen og med seilbukse og gummistøvler. Under dyne og ullpledd blir det særedeles behagelig og det beste er å våkne inni mellom og sjekke posisjon, kurs og hastighet og vite at det meste går av seg selv. Radaren har ikke laget et eneste pip og står til å scanne 20 ganger med en radius på 10 n.m hvert 5 minutt
Litt lesing har det også blitt tid til og i dag morges begynte jeg på en ny bok. To ganger har jeg prøvd å se Ringens herre: The fellowship of the Ring, første gang var på kino og jeg sovnet. Andre gang var for ikke mange månedene siden og jeg sovnet igjen, men sant nok så sovnet jeg under The Matrix og Star Wars: The Phanthom Menance, også det på kino.
Jeg var på et kjøpesenter i Syd Afrika og ramlet innom en bokhandel og kjøpte The Lord of The rings med alle seks bøkene i en bok og dette på engelsk fordi det sies at hvis du leser en oversatt versjon så mister boken halve poenget. Da har vi litt å gjøre fremover så får vi se om det blir en ringenes herre fan av meg og selv om jeg tviler.
	Litt fiksing og mekking har det også blitt tid til og det er viktig. Det er alltid noe som må sjekkes eller gjøres. I dag er det visst lørdag datoene har jeg kontroll på men dagene går en etter hvert surr i, da hvilken ukedag det er betyr overhode ingen ting. Ellers har det blitt litt epost skriving til kjente og ukjente og det er bare gøy.
	Så hvis vinden holder seg så har vi gjort store fremskritt i morgen og da kan det jo hende at jeg får knotet sammen en ny oppdatering.

ENDS/ROZINANTE/LA7GZ


