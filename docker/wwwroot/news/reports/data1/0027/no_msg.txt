BEGIN200503251000ZD037

Nå har vinden snudd, barometeret sunket til det som det skal være på disse bredgrader og vi seiler østover i fem-seks knop med stabil vestlig vind som vil øke utover dagen og natten. Har kommet oss litt lengre nordover og regner med å holde meg til den opprinelige planen rundt 43 grader syd.

Satser på at vinden blir mer stabil og at høytrykkene holder seg langt nord for 40 grader slik de pleier å gjøre før ozonlaget stakk av, el nino og alle disse andre menneske skapte tingene gjorde at de kom lengre syd og gjorde Antarktis varmere. Det hevder i hvertfall noen forskere. Snart smelter sikkert hele Antarktis og alle million ”hyttene” i Blindleia blir fiskenes ferie sted, godt noen av oss har gjort langsiktige fornuftige innvesteringer i båt i stedet for.

Høytrykkene i verdens havene blir lavtrykk og de stabile passat vindene snur og siden alle hovedhavstrømmene i verden er vind genererte vil alle havstrømmene snu sammen med vinden. Golfstrømmen døpes om til Svalbardstrømmen og Norge blir fort gjort om til et ikke bebolig land. Dronningen må åpne forskningsstasjonen Troll II i hagen til slottet, men unngår da inntil videre å fly med Royl Norwegian Air Force sine eldgamle Hercules fly. Kongens Garde vil måtte bevokte kongen og familien mot isbjørn. Norges nye hovedstad blir etter hvert forskingsstasjonen Troll I i Antarktis og vi må lære oss å leve sammen med millioner av pingviner med heteslag. Det blir litt av en utfordring for SOS Rasisme. For ikke å snakke om alle som kommer til å løpe rundt å rope jævla pakkis når de skal ut i yachten sin om sommeren siden det sikkert vil ta litt tid før all isen i Antarktis vil smelte. Det er jo ingen hemmelighet at Amundsen var den første nordmann til å bruke ordene "Jævla pakkis" da han støtte på pakkisen i Ross Havet på sin ferd til sydpolen i 1911.

Langfredag i dag, hvis vinden øker på kommer det til å bli en riktig lang fredag. Ikke mye nytt som skjer, har ikke truffet noen nye mennesker. Ikke fått meg noen nye venner. Ingen skip på over 30 dager. Ingen land i sikte. Ingen nye hvaler. Ingen fisker, ingen jenter, rett og slett bare en haug med albaner. Har ikke sett noe menneske skapt på over tretti dager. Kanskje det er bare meg og Rozinante som er igjen i denne verden? .

Det var slutten på dagens dritt prat. Ellers er i hvertfall jeg strålende fornøyd nå som det er noe riktig vind på gang. Er dypt inni Ringenes Herre verden, meget skummelt å lese slikt når man er isolert. Kan nesten virke som man leser en virkelig historie fra gammelt av. Når jeg kommer til land så kommer sikkert immigrasjonsoffiserene til å se ut som hobbitter.

Er en annen seilbåt som akkurat har forlatt Afrika og er på vei til Australia. Skal prøve å oppnå noe radiokontak med dem senere i dag. Ellers ingen vellykket kommunikasjon med S/Y Solid i New Zealand, men vi prøver igjen om noen uker.

Nyt en av de siste påskeferiene i den norske fjellheimen før Turistforeningens hytter må omgjøres til utskutte værdatainnsammlings stasjoner for Troll II i hagen til slottet som videresendes til Troll I i Norges nye hovedstad i Dronning Sonjas land og bearbeides der av regjeringens utvalgte forskere for å beregne hvor mange tusen år det er før isen smelter i nord og regjeringen og deres utvalgte kan vende hjem til kjære Norge igjen. Regjeringen har tenkt på alt og åpningen av Troll I er bare en forbredelse til denne skremmende værforandringen. Regjeringen pøver å skjule dette for oss vanlige mennesker fordi RNAF bare har noen få Hercules fly igjen uten sprekker og det er akkurat plass til regjeringen og deres utvalgte ombord når Norge må evakueres og hovedstaden flyttes til Dronning Sonjas land.

De som ikke er på fjellet kan leie eller stjele fra internet den egentlig latterlig dårlige filmen ”The Day After Tomorrow” og se hva Hollywood mener kommer til å skje når været snur.

God Påske!

ENDS DE ROZINANTE/LA7GZ
NNNN

