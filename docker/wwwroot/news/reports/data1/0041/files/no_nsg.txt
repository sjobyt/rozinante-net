BEGIN200504120800D055

Kald natt i natt. Vinden var kuling fra sydsydvest og da kom det masse kaldt vann og kald luft opp hit. Målte fire grader pluss, og problemet er at varmeovnen har en liten "bug" som gjør at hvis vinden er fra syd så får vi rekka på babord side nedi vannet spesielt hvis det blåser kuling og vi seiler rett øst, og da blir krengingen for mye. Resultatet er at ovnen slukker. Dette skyldes at ovnen er litt feil installert, men det er ikke godt å få med seg alt. Ovnen må vris slik at avtrekket peker rett aktover nå står det å peker litt mot babord. Dette kan enkelt rettes opp, men ikke på havet. Dette fant jeg ut etter at jeg reiste fra Cape Town. I syd atlanteren seilte vi stort sett med lite seil og ikke med slagside fordi vinden var stort sett rett bakfra. Når sola stod opp var det 8 grader i kahytten og det er litt kaldt. Etter å ha overbevist meg selv om at det smarteste du kan gjøre nå er å bake brød så ble det varmt. Varm av og styre med degien og deretter varma ovnen opp en del.

Det er mange ting som man finner ut av når man seiler i slikt vær, og som ikke er så lett å finne ut av når det er fint vær. Feks burde servororstammen på vindroret vært ca 30 cm lengre, men det er ikke så enkelt å finne ti meter bølger i området rundt Cape Town om sommeren og derfor ble ikke det oppdaget før etter avreise. Båter oppfører seg forskjellig i ulike typer vær og da finnes det ikke noe standard svar på alt.

Månen glimter fortsatt med sitt fravær, men i natt var det lyst. Er jo egentlig ikke så langt geografisk syd hvis man ser sånn på det. Fastlands antarktis starter på ca. 65 grader og vi er nå på 45 grader så altså 20*60 = 1200 n.m nord for fastlands antarktis. Det betyr vel også at vi er samme distanse nord for den sydlige polarsirkel (66.5 syd). Men i natt var det mye rare farger og lys på himmelen. Det var i hvertfall ikke skapt av mennesker, og jeg konkluderte at siden menneske skapte ting har vært fraværende de siste 50 dager så måtte det være noe utenomjordisk. Jeg liker å tro at det var romvesner som forsket på havet, men det var nok bare polarlys.

Vinden ser fremdeles ut til å holde seg så det går bra fremover og det er fint. ca. 150 n.m igjen til lengdegraden til Cape Leeuwin. Cape Leeuwin er at av de berømte "three capes" som seilere kalte det i gamle dager, og består av Kapp Det Gode Håp, Kapp Leeuwin og Kapp Horn.

ENDS DE ROZINANTE/LA7GZ
NNNN



