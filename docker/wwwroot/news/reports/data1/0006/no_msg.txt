BEGIN200502251200ZD009

Gårsdagen dabbet vinden litt av, tok seg opp igjen fra SSW og blåste deretter like mye dette holdt på frem til på morgenkvisten. Bølgene vokste opp til middelstore eneboliger og det gikk unna. Havtempraturen de siste dagene har sunket til 13 grader og i dag tidlig var det 16 grader så nå begynner det å bli merkbart kaldere.
	Nå har vinden forsvunnet helt det er ingen skyer og utsikten fremover i forhold til vind ser ikke bra ut. Et høytrykk er innkommende og beveger seg sent fra vest til øst. Det kan derfor se ut til at det blir noen dager uten vind. Den tiden for vi bruke på rydde, drive litt vedlikehold og annet. Pga strømforbruk kan det derfor være mulig det går noen dager før neste oppdatering kommer.
	Slike vindstilleperioder er kjedelige, men jeg prøver så godt jeg kan og motviere meg på å sjekke og vedlikeholde ting selv om det og ligge stille er særdeles kjedelig. Vi har gjort god fremdrift de siste to dagene så jeg får leve litt på det inntil videre. Litt vind for vi håpe at det kommer. Litt soving kan det også bli tid til for det har det heller ikke blitt så altfor mye av i det siste.

ENDS/ROZINANTE/LA7GZ

