BEGIN200503210600ZD033

Mye bra vind siden i går, men nå er det snart slutt. På engelsk er det et uttrykk som heter "Running out of wind" Så nå løper vi snart ut av vinden. Det digre høytrykket vil de nærmeste dagene ekspandere og det forfølger meg også. (Begynner å se symptomene av forfølgelse vanvidd nå) Det har den siste tiden vært stort sett stasjonært litt vest for vår posisjon, og et lavtrykk som har passert syd for oss har presset det sammen. Lavtrykket fortsetter sin på sin ferd østover, og høytrykket utvider seg. Strengt tatt burde dette høytrykket plassert seg midt oppå skandinavia så alle påsketuristene i fjellheimen i Norge for seg litt sol og sånn. Dette høytrykket hadde mekka mye bra påskevær. For alt jeg vet kan det jo hende at det er bra påskevær, men det er ca. 12776948m til den norske fjellheimen herfra så det er litt langt unna til at jeg vet noe om været der.

Det går rett og slett veien (Den rette veien), det er fremover og om litt kommer vi snart til halveis punktet mellom Cape Town og Tasmania vel og merke hvis ikke mr HT skal ødlegge alt, da kan det ta mange dager. Siden jeg har med meg 1.5 l med øl fordelt på tre bokser med Cristianssands Bryggeri Pilsner er en av dem forært til å nytes ved halveis merket. Det er da noget usikkert om den kan nytes fordi den har gått ut på dato for noen måneder siden, men jeg skal nok få den innabords uansett. Jeg mekka jeg et brød av vakumpakket mel som hadde gått ut for et år siden og det så ut til å funke bra så jeg satser på at kvaliteten på CB brygget er like bra som melet. Halveismerket jeg har satt meg er 77 grader østlig lengde.

Kl 0855UTC i dag skal jeg prøve å oppnå kontakt via kortbølge radio med en annen Norsk båt som befinner seg nordøst i Australia, men det er noe langt så vi får se om det vil funke. Båten heter S/Y Solid og har Morten og Lena om bord de traff vi i Spania i 2003. Båtens hjemmeside finner dere på: http://www.geocities.com/mortebjo1

Ellers fungerer jo det meste som det skal (bortsett fra motoren da, men den prøver vi å glemme), vi ble klippa relativt kraftig av en bølge for ca 10 dager siden så en bærende sveis i vindroret løsna, men ved hjelp av litt tenkearbeid og litt praktiskarbeid er det nå festet bedre en det var før. En liten konstruksjonsfeil må man regne med, og bølga var stor og en kubbikkmeter med vann veier jo et tonn og noen av bølgene er jo litt store så det er sånt som skjer. Dessuten så har jeg jo alltid den elektriske autopiloten i backup. Jeg er faktisk ikke så negativ til produsenten Raymarine lengre siden jeg etter forrige etappe fra syd-amerika til syd-afrika fikk erstattet Raymarine utstyr til 14000 kr på garantien, og det uten kviteringer da opprinnelsen var Canada, Norge og Kanariøyene. Nå har jeg to komplette autopiloter hvorav det meste er helt nytt.

En syrefast svivel med en bolt på 10mm syrefaststål som holder deler av gaffelen på storseilet brakk rett av, men siden jeg har lært så hadde jeg en ”backup” og det var et tau som var spent rundt masta så ingen skade skjedde. Der hvor det er mulig har jeg slike backupløsninger.

Den moderne seilføringen i front altså rullesystemet i front som ble montert av et profesjonelt riggefirma i Cape Town fordi det var inkludert i prisen har også måtte ha sitt ettersyn med å stramme til en del bolter her og der, men så har den vel allerede vært like mye i bruk som et gjennomsnitts rullesystem er i bruk på fem år. Hvis hele rulleskiten skulle ryke har jeg montert en backup løsning for å sette opp et tradisjonelt seil.

Brasiliansk vant nummer to som holder oppe mesanmasta røyk for noen dager siden, og det måtte byttes. Har fremdeles en god del vaier og termineringer igjen. Kjøpte mye bra og billig vaier for å ha i backup til innbruddspris av en mann fra England/Qatar med en kone fra Syd Afrika født i Tanzania, en båt registrert i Qatar, og en sønn med navnet Erik siden Norge var et flott land. Gutten ble født på New Zealand. En beseilt mann med andre ord. Har møtt en del eldre karer som er på sin evige seilas, noen uten familie og noen skaffer seg det underveis som engleskmannen over, men mange eldre alene seilere mister sin identitet etter hvert og vender aldri hjem til fødelandet. Det er ikke lengre hjemlandet, men de fleste av dem lever et godt liv, og det finnes alltid en jente i backup en plass i tilfelle alene livet skulle bli kjedelig.

En datamaskin har stoppet å fungere, men den har tilbrakt mer tid på havet under særdeles fuktige omgivelser en de fleste datamaskiner gjør og begynte å ruste for lenge siden. Blir nok mulig å få liv i den igjen. Den er pakket ned hvor den nye ”backup” maskinen lå og har det nå trygt. Harddisken har det sikkert ålreit, men har backup av det viktige på en annen harddisk som ligger en annen plass, hvorav en tredje harddisk har backup av det igjen som ligger en tredje plass.

Siden jeg nå kan bruke sextant og jeg har papirkart i backup av alle tenklige og utenklige plasser på kloden så skal jeg også klare å finne veien uten et eneste elektronisk hjelpemiddel. Ved siste opptelling hadde jeg 550 papirkart med meg samt en haug med seilingsbeskrivelser. Jeg har til og med et kart over Bouvet øya som jeg fant på en brukt båt sjappe i Cape Town for ti kr. Det var mest fodi det var interessant å ha.

Dagens konklusjon er derfor backup er viktig, men det skjer vel sikkert noe jeg ikke har tenkt på og som jeg ikke har backup til snart. Hvaet har en tendenes til å være ganske så lunefullt og overraskende. …

ENDS DE ROZINANTE/LA7GZ

