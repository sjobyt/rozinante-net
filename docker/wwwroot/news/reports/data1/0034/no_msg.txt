BEGIN200504050900ZD048

Kuling og Storm

Etter å ha opplevd et par stormer og ca. 50 kulingvarsler på et år så vet jeg hva kuling og storm er. I mitt hodet har ordene den respekten de fortjener. De er enkle og de fleste som har opplevd en kuling eller en storm på åpent hav vet at det er skikkelig saker. Noe man ikke kødder med.

Den norske oversetteren av den velkjente Beauforts Vindskala hadde tydeligvis ikke det. Han kan ha vært full, dårlig i engelsk, eller en meterolog uten felterfaring. For all del kan han også ha vært en bonde som gikk konkurs og fikk jobb i staten. Han har fått oss nordmenn i mange år til å miste respekten for de kraftfulle ordene "Kuling og Storm" og har sannsynligvis vært en fare for Nordmenn som har bevegd seg utenfor norges grenser. Han har fått ordene Storm og Kuling til å blekne i forhold til hva de egentlig er.

Frem til Beaufort vind styrke 5 er den Norske oversettelsen og den engelske versjonen helt like, men herfra er det mye merkelig saker. Styrke 5 er direkte oversatt fra "Fresh Breeze" til "Frisk Bris". Meget fornfutig, men her slutter altså fornuften frem til styrke 11. Styrke 6 er på engelsk "Strong Breeze" på Norsk "Liten Kuling". Styrke 7 er på engelsk "Near Gale" altså direkte oversatt "Nesten Kuling". Den er kalt på Norsk "Stiv Kuling" Kraftulle ord. Styrke 8 heter på engelsk rett og slett bare "Gale" altså Kuling. På Norsk heter styrke 8 "Sterk Kuling". Styrke 9 heter på engelsk "Strong Gale" direkte oversatt "Sterk Kuling". På Norsk heter dette da av en eller annen grunn "Liten Storm". Styrke 10 heter på engelsk ganske enkelt "Storm". På Norsk heter dette "Full Storm". Resten av tabellen er lik styrke 11 heter på engelsk "Strong Storm" og på Norsk "Sterk Storm". Styrke 12 heter på engelsk "Hurricane" på norsk enkelt og greit "Orkan". Ordet "Strong" i de engelske versjonene er av og til byttet ut med ordet "Severe", men det har ingen betydning.

Den Norske versjonen er rett og slett mer kraftfull i ordene. Ordene Kuling og Storm er også flyttet et hakk lengre ned. Det virker nesten som overseteren tror at det blåser mer på Engelsk enn på Norsk. Han er sannsynligvis død nå så jeg skal ikke bespotte ham mer, men føler at min verdighet som referent fra sydhavet har sunket etter denne "oppdagelsen" siden jeg stort sett bare skriver om "kuling".

Mørkt om fire timer og til natten blåser det igjen kuling. I natt var det så si ingen vind, den som kom var fra øst og nå blåser det en sterk bris fra Nord som senere vil dreie til kuling fra vest og i følge Denne Nordmannen øke til liten storm. For de som klarte å henge med lengre oppe så kan jeg da si: Vinden vil da øke fra styrke 8 til 9 fra en Norsk "Sterk Kuling" til en Engelsk "Sterk Kuling"...

Ved en værmeldt vindstyrke med de kraftfulle ordene "Stiv Kuling" i den Norske oversettelsen (Englesk: Nesten Kuling) vil det ikke en gang bli sendt ut kulingvarsel i dette området. Mer har jeg i grunnen ikke å si i dag.

ENDS DE ROZINANTE/LA7GZ
NNNN
