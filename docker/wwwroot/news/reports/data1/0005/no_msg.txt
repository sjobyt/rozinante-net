BEGIN200502240930ZD008
Da kom den første kulingen så nå blåser det fuglefjær og skum i store mengder og vi gjør god fremdrift. Fra 0200Z til 0930Z har vi tilbakelagt en distanse 49.5n.m og det er gjennomsnittfart på 6.6 knop og det med noe som etter hvert ble et seil på fire kvadratmeter.
	Siden jeg nå begynner å lære så heiste jeg stormfokka lenge før været ble helt tullete og det byttede at når vi begynte å ligge på rundt 8.5-9.0 knop noe jeg aldri har gjort før så rulla jeg bare inn klyveren. Slike moderne ting har jeg liten erfaring med, men det var noe annet enn å bælje med et vanlig stag seil på fordekket og ha hode mer under vann enn over samt være livredd for å falle overbord. Slike moderne ting lager også mye rare nye lyder siden det er lagd av aluminium og lager mye stygge lyder så neste gang må jeg sveive den inn litt før.
	Hele gårsdagen var det så å si ingen vind ”Den klassiske stille før stormen”, ikke at dette er noen storm men kvalifiserer som en kuling i mine øyne og vil kvalifisere så den største stormen i historien i mange andres øyne. Vindhastigheten den siste timen har ligget i snitt på rundt 35 knop (18m/s) og enkelte vindkast har oversteget 45 knop (23m/s). Bølgene har i løpet av natten steget til middelstore rekkehust for nyetablerte par.
	Rundt kl 0400Z kom sola opp og det var litt klaring så med fullmånen i hekken og sola i baugen og fuglene som leker i bølgene og vinden er det mye som skal til får å ha en finere opplevelse. Ikke vet jeg, men det er bare et eller annet med dette havet her nede som har trollbundet meg. Det kan ikke beskrives med ord og må oppleves i særdeles lang periode før man i det hele tatt klarer og sette pris på det, for det kan også være den jævligste plassen på moder jord. Kaldfronten som hører med i dette lavtrykksystemet passerte med store vannrette nedbørsmengder for en time siden og foran kaldfronten blåser det nord til nordvestlig vind og etter kaldfronten blåser det sydvestlig vind. Nå har vi vinden inn aktenfor tvers og nå røyk det et vant på mesan masta.
	I det jeg skrev dette og alt så greit ut så røyk det et vant på mesanmasta. Det er absolutt ikke bra. Dette var av brasiliansk opprinnelse og noe har jeg lært om Brasil. ”Siden det er så mange søte jenter i Brasil så er alt som blir lagd der av særdeles dårlig kvalitet siden guttene er opptatt med å flørte med jentene!” Det betydde at dette måtte skiftes så jeg fant frem reserve, klatret opp, målte opp riktig lengde, terminerte enden og klatret opp igjen, monterte det og ned igjen for å stramme det opp.. Hele prosessen tok ca 45 minutter. Ikke er det særlig behagelig og det er også særdeles risikofylt å klatre masta i slik vind det er nå, men det er bedre enn å miste hele masta.  Det beste er å få det ut av verden så fort som mulig. Mesan masta inneholder masse dingser som er viktige og jeg ser helst at den ikke går over bord. Så det var vel det første alvorlige som kunne endt riktig galt som har hendt til nå, men det kommer nok noe mer, men slik er nå livet her i denne lille verden på 34 fot hvor skille mellom liv og død er så å si null.
Barometeret står nå 995 og har godt opp en strek siden 0600Z i dag morges så nå er kulingen snart på vei til å dabbe av. Nå gikk jeg glipp av formiddagens værfax, men det kommer en ny en om noen timer så da får vi se hva de neste dagene har å by på.

ENDS/ROZINANTE/LA7GZ

