BEGIN200504220745ZD065

Hei hvor det gikk!

Ligger "bom fast" og dupper opp og ned i bølgene, ingen fremdrift de siste 24 timer og holder på å bli gærn. Kan egentlig ikke klage fordi det er første gang på tre til fire uker det ikke er noen vind. Et høytrykk har tatt en litt mer sydlig kurs enn det som først var antatt og nå er vi inni dette.

Prøver å fange albaner, men ingen lykke. Skulle gjerne hatt en venn ombord og snakke med. Begynner å bli lei av å snakke med HP Invent Pingvinen min. Han har jeg døpt HP er en fin kar å ha med på tur. Riktignok er han like levende som alle andre bamser, men HP fungerer på samme måte som "Wilson" fungerte for (hva han nå heter han skuespilleren) i filmen "Castaway". Ellers merker jeg at det skal bli fint å se noe menneskelig. så forresten noe flytende sølppel sammen med no flytende tang her en dag og det er første gang jeg har sett noe lagd av mennesker på to måneder.


Men har fått gjort noen fornuftige ting i dag. Snart mørkt og skal bare tale med Royl Tasmanian Yacht Club på radioen hvor Rozinante skal tilbringe vinteren på radioen så tror jeg hopper i køya. Vinden skal være tilbake i løpet av de neste 12 med en ny front og mer seiling. Skulle vært lengre syd gitt, men nå er det for sent må heller komme meg opp til 43.5 igjen i løpet av de neste 500 n.m ellers blir det bom på Tasmania og det kunne jo vært interessant og feilnavigere så jeg bommer på et helt kontinent!

ENDS DE ROZINANTE/LA7GZ
NNNN



