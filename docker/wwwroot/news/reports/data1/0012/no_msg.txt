BEGIN200503031230ZD015

I natt var det blå himmel mye stjerner og kaldt. Siden det ikke fantes noen skyer så forsvant all varmen og i løpet av natten var det 10 grader i lufta og 9 grader i vannet. Vinden forsvant også pga et høytrykk som passerte over. Vinden tok seg opp i løpet av formiddagen i dag og blåser nå en bris fra nordøst som barometeret er fallende skyene kommer inn fra vest, som er alle tegn på at nå vil vinden dreie mot NW og øke til kuling, deretter når fronten har passert vil vinden dreie mot SW og fortsette å blåse med kuling, noe som også er blir bekreftet av denne fine moderne teknologien.
	Forbereder meg nå på en kveld og natt med mye vind og håper å gjøre litt bedre fremdrift de neste 24 timene. Ellers ikke mye annet å fortelle i dag. Brukte formiddagen til å skrive en lang e-post så jeg må spare litt strøm og kan derfor ikke skrive så mye mer.

Beklager feil oppdatering, ting gikk litt fort slik at jeg sendte gårsdagens oppdatering i stedenfor dagens oppdatering.

Nå har vi forberedt oss på en kald og vindfyllt natt, og gjør god fart.

ENDS DE ROZINANTE/LA7GZ

