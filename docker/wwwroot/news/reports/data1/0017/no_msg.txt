BEGIN200503081000ZD020

Kaldfronten som kom i går var en fillefront og det blåste ikke stivt i mer enn noen timer, men nok til å blåse ut skitne tanker og slikt som jeg skrev om i går. Det kom også mye vannrett regn med denne fronten. Etter det dabbet vinden av til en vestlig laber bris og været klarnet opp. Vinden i natt har jeg prøvd å bruke til å komme litt sydover. Hadde mye bra fremdrift for noen dager siden, men de siste dagene har det vært mye kaving opp og ned. Spesielt fordi jeg ikke helt har slått fra meg tanken på disse Crozet øyene. De befinner seg nå 160 n.m sydøst for nåvørende posisjon som er 44.2 grader syd. Vann tempraturen er nå 5.3 grader!! I natt var det laber bris og klarvær. Mye bra stjernehimmel og veldig kaldt! Vinden vil avgjøre om det blir noe mer sydover seiling.

Ny kaldfront er på vei og den er sikkert heftig så da blir det mye vind og mye annet. Må spare strøm så noe mer skriveri i dag, blir det ikke. Mer i morgen.

ENDS DE ROZINANTE/LA7GZ
NNNN



