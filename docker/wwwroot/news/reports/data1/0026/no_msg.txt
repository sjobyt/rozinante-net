BEGIN200503230700ZD035

Nå var vi endelig halvveis til Tasmania. Mye bedre å vite at det er kortere igjen enn det utseilt distanse er. Vi passerte for en time siden 77 grader øst lengde som jeg har satt som halvveis merke. Ennå gjenstår mye, men det er godt å vite for sjel og båt at halvparten er unnagjort. Farten har holdt seg de siste ukene og jeg håper at vi snart for noe annen vind enn mellom sydøst og sydvest slik det har vært de siste ti dager. Statistisk sett skal vi ha 80 prosent av vinden mellom sydvest og nordvest. Det er også 1 prosent sjanse for at vi skal ha vindstille, og det har vi hatt en del av.

Midtveis plasserer oss langt unna det meste av sivilisasjon så vi er nå 3600 km fra Australia, 4352 km fra Afrika, 2000 km nord for fastlands Antarktis. Til sammenlikning er distansen Lindesnes – Nordkapp 1700 k.m. (NB: +- 100 km for de som skal være pirkete fordi de er faste tv-slaver av 71 grader nord) Ikke så mye nytt å fortelle rusler fremover i et sakte tempo, stort sett klar vær og laber vind. Vinden vil holde seg laber frem til fredag og natt til lørdag øke til kuling/sterk kuling så jeg forbereder oss på det, alltid noe som bør sjekkes eller ordnes før slike sterke vinder og store bølger selv om vi alltid er klar for det.

Har også laget et fjernutløser system til fotoapperat da bildene jeg har fått tatt til nå er egentlig hentet ut av video og DV formatet har ikke akkurat noen god oppløsning. Neste prosjekt er å lage kameraet vanntett. Under forrige kuling fikk jeg filma masse video og det ser ganske kult ut så nå må jeg se om jeg ikke får tatt noen bilder også.

Ingen kontakt med S/Y Solid som ikke befinner seg i Australia, men på New Zealand og er snart på vei til Australia. Det er relativt langt fra Nord New Zealand til her jeg er nå så sjansene er minimale, men det er verdt et forsøk.

Nå skal jeg ha en effektiv fikse dag så skal jeg drikke en øl når det mørkner om ca. 8 timer.

ENDS DE ROZINANTE/LA7GZ
NNNN

