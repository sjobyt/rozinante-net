BEGIN20050301100ZD013
Fin vind siden i går ligger i snitt på rundt 15 m/s fra vestsydvest, med moderat sjø og gjør god fart. Begynner å bli kaldt. Havtempen var nede i 9.5 grader i natt og lufttempen i natt var rett rundt 13 grader, men stiger så fort sola kommer opp. Siden havet er så kaldt så er det ingenting som ”holder på varmen” om nettene og det er derfor store forskjeller mellom natt og dag. Ligger nå på 17 grader.
	Brun lapskaus og kokte egg til frokost, fin blanding! Snart på tide å mekke sammen en brød deig og lage et par brød. Lenge siden sist jeg gjorde det. Natten var litt humpete, men det gikk greit. Ingen mareritt om isfjell etc i natt så det hjalp og tenke på andre ting. Nå ser det ut til at en ny kaldfront er på vei og barometeret er fallende og ligger nå på 1005 hPa og har falt noen streker siden i formiddag. Vinden dreier nå litt mer mot nordvest og det er også et tegn på at en kaldfront er innkommende. Storseilet har sitt siste rev nå og må ned etterpå før denne fronten kommer siden isobarene på dagens værkart er litt nærmere hverandre en i fronten som passerte i går ettermiddag.
	Ellers går det meste riktig vei. Hadde litt uren diesel til dieselovnen og den sota noe forferdelig så den må rengjøres så dagens gjøremål er å leke Espen Askeladd, men varme er fint å ha om nettene nå.

NB: Alle lesere må gå inn på www.havna.com og lese om Rozinante og avlegge sin stemme til Rozinante.

Det var nok for i dag. Alban hilser alle kjente.

ENDS DE ROZINANTE/LA7GZ
NNNN

