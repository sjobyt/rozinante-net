BEGIN200502230850ZD007

Litt info Rapport 3 fra Rozinante ble skrevet Mandag 21. Feb men ble postet i dag. Denne blir også postet i dag. Har hatt litt kommunikasjons problemer, men det ser nå ut til å være løst. Ikke vet jeg helt om de kommer ut siden jeg heg ikke har fått noen tilbakemelding enda.

I min lille verden her ute på havet skjer det mye og lite på en gang. Nå tror jeg vi har kommet oss vekk fra alle strømmer. I går hadde vi nemmlig en opplevelse som gjorde meg meget skeptisk. En havstrøm som målte 2-3 knop satte mot Nord øst og vi ville Syd øst og med en kompass kurs på 150 grader og fart gjennom vannet på 6 knop så dette fint ut helt til moderne teknologi fortalte meg at vi seilte med en kurs på 60 grader og 4 knop overgrunnen. Sjøen var krapp og ekkel her. Vinden var fra vest med en ca 10 m/s. Alle bøker fortalte meg at her skulle strømmen gå sydøstover, men det gjorde den ikke.

Etter hvert forsvant denne ekle strømmen og vi gjorde bra fart helt til vinden forsvant. I hele natt var det lite vind, og vi gjorde en 3-4 knop mot øst. Målet er fremdeles å komme seg sydover da lengre fremme ligger IOH (Indian Ocean High Pressure) Dette er et nesten stasjonert høytrykk og vi må under det for å finne riktig vind, da er utfordringen å finne balansen mellom storm og ingen vind samt prøve å ikke komme for langt syd siden vi er sent på sommeren og faren for å treffe isfjell er større om høsten enn våren da isfjellene brekker av i Antarktis i løpet av sommeren og bruker litt tid på å drive nordover.

Ellers er det fremdeles nokså varmt, overskye vær i dag, men ellers helt topp. Kveldene er fantastiske. Solnedgangen er fargesprakende og i dag er det fullmåne så jeg satser på at det klarner litt utover kvelden/natten.

De alltid tilstedeverende albatrossene er her fremdeles. Albatrossfellen var ute en stund, men de likte ikke fordervet kjøtt så jeg må finne noe annet de kan spise. Jeg har ikke tenkt å¨spise albatrossene da det er ulykke å drepe disse majestetiske fuglene. Dessuten er det de eneste vennene jeg har i denne lille verdnen på 34 fot.

Ha det fint så lenge neste oppdatering kommer i Morgen.

ENDS/ROZINANTE/LA7GZ


