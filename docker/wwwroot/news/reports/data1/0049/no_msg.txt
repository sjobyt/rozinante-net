BEGIN200504201230ZD063

Dagen i dag var en fin dag med mye sol og fin måne nå på kvelden. Begynner å bli litt varmere om dagene nå. Har noe med land og gjøre tror jeg. Er enda ca. 1000 km fra land da.

Fronten har bevegd seg treigt og er ikke over oss med sin fulle styrke før om ca 10 timer, og dette er også en nordlig front og ikke NW og det er no dritt så ligger her med rekka nede i vannet med ca. 14 kvadrameter med seil og vind på 15-20 sekundmeter inn på tvers. Liker overhodet ikke slik seiling, men etter fronten er det noe vind fra vest igjen så må begynne å avansere nordover igjen.

Ellers ikke så mye nytt å fortelle herfra i dag. Har rundt regnet ca. 600 n.m igjen til bunnen av Tasmania, men er litt under hundre inn til Hobart etter det så er vel i grunnen 700 n.m igjen til havn, men først og fremst så er det jo ikke så dumt å få landkjenning siden det er relativit lenge siden sist. Tasmania skal også være ganske så imponerende landskap har jeg hørt. Gleder meg, det blir bra! Har begynt å skaffe meg noen værprognoser for de neste ti dagene og det ser egentlig ganske greit ut til å være her.

ENDS DE ROZINANTE/LA7GZ
NNNN



