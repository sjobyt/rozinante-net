BEGIN200505111400ZD054

Ikke så mye fremdrift det siste døgn, stormen blåste bort vinden, men er noen nye fronter og kulingvarsler på vei. Ser ut til at det blir bra vind de neste dagene. Virkelig på tide at jeg fant dette berømte "Roaring Forties". Har jo geografisk vært der de siste 45 dager, men det har ikke akkurat vært noe bra med vind, men nå ser det ut til at vinden blir bra fremover. Bare ikke det blir for mye, er slitsomt med storm, men kulinger er ok. Rozinante klarer seg stort sett selv opp til 20 m/s hvis det ikke blåser for lenge (18-20 timer) fra samme rettning. Over det avgjør havets bølge status hva som skjer, og da kan det tenkes at hun trenger litt hjelp.

Har sovet godt de siste 24 er fint å slappe av litt etter en storm.

Ellers er longlife melk en god oppfinnelse og siden jeg har et stort kjøleskap rett utenfor luka så er det kald melk, Kellogs Special K og Wetabix til forkost. Forresten i EU er det ikke lov å lage UHT (ultra high temprature) melk som er den type melk som er longlife melk. Dette skal visst være fordi alle har krav på fersk melk i Europa fordi de vi er så siviliserte der. I Brasil og Syd Afrika har de nesten bare det. Godt det finnes noen fornuftige land for usiviliserte mennesker som meg igjen her i verden.
Melk er bra!

Nå skal jeg bare seile rett forbi denne holmen nord for her så er jeg plutselig fremme. Ganske interessant tanke skal faktisk seile forbi et helt verdens kontinent sånn uten videre. Tenker ikke så mye over det, men kunne faktisk vært i byen Albany på sydkysten av Australia på en uke, virkelig kommet meg tilbake til sivilisasjonen nå. Nærmeste kontinent den siste måneden har vært Antarktis. Ikke at det er noe spesielt tryggere, men det er bare fin følelse å vite at Australia ligger rett rett nord for her.

ENDS DE ROzINANTE/LA7GZ
NNNN













