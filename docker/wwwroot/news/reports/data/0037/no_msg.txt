BEGIN200602130000ZD054/D041

150 n.m igjen til Kapp Horn. Dagen i dag har også inneholdt et "ufrivllig" bad (les mer nedover). Prøver nå å seile litt sent siden vi ikke bør være ved kapp horn før om ca. 40 timer.

Først skal jeg svare på to spørsmål:
Received by Eik LES  10-FEB-2006 13:38:50 509814
"M hvordan vasker du egentlig txy ner du er ute pe havet?"

Jeg vasker ikke tøy! Klær funker på følgende måte. Hver kveld byttes eventuelt vått yttertøy (regnbukse) samtidig som at tørre sko og regnjakke legges klare så prøver jeg å sove. Dette gjør at det er raltivit enkelt å få på seg to par støvler og jakke hvis situasjonen krever at jeg må ut og justere seil eller annet. Av og til sover jeg med støvlene på hvis jeg ikke har noen tørre slik at de tørker mens man sover. (funker meget bra siden de er av Goretex og skal såkalt "puste").
Havet er også et veldig rent sted på jorda. Det er ikke støv, ikke skit, lite bakterier og annet rusk. Man blir derfor ikke skitten på samme måte som på landjorda. Byer er spesielt skitne steder. Verken personlig eller tøyet man bruker særlig skittent på havet!

Received by Eik LES  13-FEB-2006 13:17:21 536665
"M Hvordan fordriver du egentlig tiden ombord i beten?"

Først og fremst så er det ikke slik at det enste som man tenker på er at nå er det så så lenge igjen. Etter den første uka finner man "roen". Den siste uka er ille siden da går tiden sent og jeg vet at snart skal jeg komme til land. Jeg vil derfor ikke si at jeg gjør ting for å få tida til å gå. Uten å bli for filosofisk så vil jeg si at jeg håper de fleste av oss lever og gjør ting vi har lyst til og ikke gjør ting for at tiden skal gå og livet "bli ferdig".

MEN når det gjelder hva jeg gjør så kommer som alt annet ann på været. Nå er det for eksempel "fint" vær så nå skriver jeg dette. Ellers har jeg lest en del bøker. Noen ganger må jeg være ute å passe på. I isfjell områdene brukte jeg mye tid på holde utkikk selvom jeg ikke kunne gjøre det hele tiden så reduserte i hvertfall sjansen seg etter hvor mye utkikk jeg holdt. Bruker særdeles lite tid på å lage mat. Siden det blir mye soving i intervaller blir den totale sovetiden litt høyere en normalt. Fast prosedyre ved dagens start er å skru på forsterkeren og trykke på play på MP3 spilleren. Bruker også en del tid på å skrive og lese mail.
Received by Eik LES  13-FEB-2006 18:45:57 645325
"M Glemte e informere deg om sladder ner vi snakket sammen. Men det skjer som van
lig ingenting!"
Men man kan gå tom for emner å prate om. (Dette gjelder begge veier)...

Skal komme tilbake til dette siden en gang. Det skjer relativt mye på en båt ute på havet. Det kommer jo helt ann på hvordan person man er. Mange spør også om ikke det er kjedelig. Jo det er kanskje det. Nede i dette havet (sørishavet) er det faktisk ikke kjedelig i det helte tatt. Her for man mye juling! Jeg bruker også mye tid på å tenke på ting og tang. Havet er et sted hvor man kan bruke mye av tiden på å tenke.

----

Værmeldingene har vært litt ustabile for de neste dagene, og har lovt latterlig mengder med vind. Har noen ulike værmeldingskilder og de har vært ganske sprikende. Vinden er nå dabbet av til en frisk bris fra NordVest men skal bli til kuling de neste 40 timene. Sjøen holder seg en plass mellom 4-6 meter. Derfor vært litt vanskelig å beregne når jeg skal ankomme Kapp Horn.

Siden dette er/var den eneste muligheten til å få byttet denne defekte sjakkelen som ble beskrevet inngående på Søndag så har jeg nå fått gjort det. Grunnen til at dette er viktig er at uten den så vil i praksis kun et forstag holde oppe masta og ikke to. I tilegg så vil jeg heller ikke ha mulighet til å bruke mitt viktigste seil her nede i vestavinden klyveren/genoa. Som går på rulle på forstaget som er går til tuppen av baugsprydet. Denne sjakkelen fester vaieren fra undersiden av tuppen av baugsprydet til stemmjernet like under vannlinjen vaieren kalles "waterstag" tror jeg. Siden det gjenstår en kuling før kapp horn har denne sjakkelen plaget meg sterkt. Siden den svekker stabiliteten til masta og det siste jeg trenger nå før land er et mastebrekk.

I natt drømte jeg om sjakkler og annet siden jeg lå å tenkte ut muligheter for å få byttet denne sjakkelen. Det var ingen enkle løsninger å finne. Vinden løyet av noe og værmeldingen lovte at den skulle være 7-10 m/s i noen timer så etter en tlf. samtale med min ny utnevnte værmelder Ragnar så jeg at det må bli nå. Siden det nå skulle være et lite "opphold". Det at det ikke blåser mye (mer enn 10m/s) betyr ikke at det ikke er bølger siden denne sjakkelen også er foran på skuta og det ikke er smart å bade når båten er i bevegelse så måtte vi stoppe opp. Rozinante lå derfor og "duppa" på tvers i 4-8 meter høye bølgene.

Sjakkelen som var festet orginalt hadde delt seg og "fungerte" som en dobbel krok da den hang fast i vært sitt øye. Så med tørrdrakt, klatresele og lue så var det bare og bade. Sjøtempen holdt sin høye badetemp på 6.0 grader. Første forsøk: Det viste seg at det ville bli helt umulig og prøve å skru fast en sjakkel siden man da trenger to hender. Det var også særdeles vanskelig siden "hullet" i stemhjernet av og til var 1-2 meter under vann og av og til 2-3 meter over vann. Dette førte jo også til at Rozinante gikk opp og ned og jeg gjorde vel også noe av det samme. Det så i hvertfall ut til at det ville være stor fare for at jeg kunne få Rozinante i hodet hvis jeg ikke var forsiktig. Dette var vanskelig å følge med på siden jeg også måtte følge med på sjøen som kom bakfra i forholdt til meg. Etter å ha svelgt mengder med saltvann siden man prøver å puste normalt og alt skjedde veldig fort fant jeg ut at det var bedre å holde pusten selvom hodet var over vann mesteparten av tiden, og fant også ut at dette ville bli en umulig oppgave uten at resultatet vil bli drukning eller at jeg skulle få Rozinante i hodet og besvime. Resultat: Intet utrettet!

Etter å ha klatret ombord igjen noe som var skremmende siden jeg brukte litt for mye energi på mitt forsøk på feste den nye sjakkelen og vaieren så klarte jeg ikke å klatre opp på første forsøk. Så jeg måtte ha en pause før neste forsøk på å prøve å komme ombord. Så da lå jeg og dreiv fem meter fra Rozinante og "slappet" av. Jeg har en viss erfaring med og "slappe av" i denne tørrdrakta i mye sjø så det funket fint. Så lenge jeg hadde et fem meter tau til Rozinante så skulle jeg alltid klare på sikt å komme ombord. Det eneste problemet var at det var dritt kaldt på hodet og hendene. Til slutt kom jeg ombord igjen.

Forsøk to: Til slutt fant jeg ut at det letteste måtte bli å bytte ut sjakkelen med en karabin krok. Karabinkroker er jo ikke like solide som sjakkler, men det var en solid sak og den holder nok frem til det blir flatt vann og det er en fem minutters jobb å bytte ut karabinkroken med en sjakkel. I tilegg hadde karabinkroken en låsemekansime som gjør den ganske bra egnet til dette. Så med friskt i minne at det kanskje var bedre å ta noen pauser så hoppet jeg på sjøen igjen. Etter tredje forsøk så klarte jeg å få klipset på plass karabinkroken med waterstaget. Etter å ha klatret ombord igjen og ti minutters pause på dekk så fikk jeg strammet "strekkfisken" til waterstaget. Rulla ut noe seil stilt inn vindroret og deretter krabba jeg ned i kahytten, fikk lukka luka og oppdaget at rullinga på tvers i bølgene hadde slukket dieselovnen. Jeg fyrte derfor igang byssa på begge blussene og stod med huet og hendene over for å få varmen igjen. Jeg vurderte en stund å fyre i gang stekovnen og putte hodet inn i den, men det ble med tanken.

Man kan også si at det var unødvendig alt funket jo der og da, men jeg hadde i grunnen ikke noe valg! Hvis jeg da hadde vært så uheldig at masta hadde brukket i løpet av den neste kulignen (de neste 30 timene) så ville jeg angret resten av livet på at jeg ikke tok sjansen på å bade å feste  "waterstaget" på nytt. Det er i hvertfall en ting jeg har lært på denne turen og det er at hvis man vet noe bør fikses så bør det fikses der og da og ikke utsettes.

Føler meg også skikkelig "fresh" nå som jeg har fått meg et bad! Humøret steg i hvertfall noen hakk siden jeg fikk fikset denne saken. Det har vært et problem som har knaget skikkelig på humøret og frykten for at masta skulle brekke har ikke vært noen god følelse.

Man kan si hva man vil men nå har jeg faktisk badet syd for Kapp Horn!

Svar på spørsmål to: Nå har jeg brukt noen timer på å skrive dette. De som leser så langt som dette har da skjønnt at jeg har beveget meg ca. 10 n.m nærmere mot Kapp Horn mens jeg har skrevet dette! Da har jeg vel fordrevet tiden på et vis!

ENDS DE LA7GZ/MM
NNNN