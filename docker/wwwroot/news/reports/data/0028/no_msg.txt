BEGIN200602030330ZD043/D030

Tre stormer på tre dager, men nå er det slutt på en stund. Den siste var den verste. Vi kom ikke langt nok nordover så vi fikk storm fra øst. Dette er nokså unormalt, men et hissiglavtrykk kombinert med at det lavtrykket var sammen med en kaldfront til et større lavtrykk lengre syd gjorde det til en meget kjedelig natt. En stund holdt vi 6 knop med kurs på 270 grader så fikk jeg hevet ut drivanker etter båten. Dette brukes stort sett hvis bølgene blir så store at det er fare for skuta tar forlengs salto, men kan også brukes slik som i natt da det ikke var særlig interessant å seile med seks knop i feilrettning. Slike triks som leses i lær å seilebøkene om at det gjelder å legge baugen opp mot vinden er etter min mening selvmord, men de som mener det må gjerne prøve, men jeg mener nå at det beste for både båt og sjel er å seile med været.

Håper nå¨at vinden skal holde seg litt, har gått skikkelig dårlig i det siste. Lå fint ann en stund. Tabben var at jeg havnet alt for langt syd. Langs 50 syd så har det vært stabil vind, samt at vi var uheldig med disse tre lavtrykkene som har kommet på rekke rad fra nord. Det er ikke unormalt på denne tiden av året, har jeg lært i ettertid. Litt dårlig planleggnining. Hadde jeg lest informasjonen jeg har tilgjenglig litt bedre så hadde jeg visst om at dette området jeg er i nå har muligheter for at det kommer lavtrykk generert i tropene i super fart sydover. Satser nå på at det blir bedre fremover!


ENDS DE LA7GZ/MM
NNNN