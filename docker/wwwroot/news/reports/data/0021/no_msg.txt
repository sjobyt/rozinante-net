BEGIN200601200330ZD029/D016

Først og fremst nå kan alle som vil og har lyst sende meg noen ord som melding fra meldings skjemaet på denne siden. Det er bare morsomt, og takk for de jeg allrede har fått, og takk til Stig som har gjort dette mulig. Hører at i går kveld så snødde det på Grim. Det er fint med slike små beskjeder så fortsett med det.

Det har hvert to dager med dårlig vær nå, men dagen i dag har vært fin. De to dagene var det mye vind og regn. Tror det regna i to døgn i strekk, og når det blåser mye så blir det dårlig sikt. Når sikten reduserers går frykten opp så det meste henger sammen med været. Vinden er generelt sett ganske formidabel for tiden. Lav trykkene er ganske "slappe", så det er ikke mye futt i dem når det gjelder vind, men mye regn.

Vi er nå så å si midt i bunnen av det sydlige stillehavet. Her møter Den østlige stillehavsryggen som kommer fra Mellom Amerika Den Antarktiske Stillehavsryggen som kommer fra "Ross havet" i Antarktis nærmere bestemt syd for New Zeland. Her når også "Antartic Convergence Line" sitt nordligste punkt i stillehavet. Dette er det som regnes for grensa til Antarktis og vi er nå ca. 50 n.m nord for denne.
Denne "grensa" går litt syd og nord i sin ferd rundt Antarktis og her er den feks på ca. 54 grader syd mens ved Kapp Horn er den på 60 grader syd, mens den i Sør Atlanteren og det Indiske hav ligger langs 50 grader syd. Nesten alt land/forskning/tursime/havbruk og annet vi mennesker bruker naturen til syd for den grensa reguleres av en avtale kalt "Antartic Treaty" som er godkjent av FN. Den forteller feks at det ikke er lov med millitære innstallasjoner syd for denne. Den er også trukket opp ettersom hvaler og andre dyr bor syd for denne grensa. Japanerene bryr seg stort sett ikke om dette og slakter nå hvaler til forskning, men som ofte ender opp i kjøttdisken på et supermarked i Tokyo. Vi Nordmenn er også utskjelt for denne forskningen. Australiaerene er feks veldig opptatt av det, så skal man til Australia er det best å holde kjeft om slikt ellers kan man få så ørene flagrer.

Vi passerte også et undersjøisk fjell som stiger fra 3000-4000 meter dybde til 168 meter. Siden stillehavsryggen er aktiv og det er her sikkert Tsumaier, Jordskjelv og andre skunmle saker lages uten at jeg i grunnen har noe mer faglig bakgrunn enn de fleste som har hatt Geografi på videregående så har jeg da kikket etter nye øyer. Siden dette 168 meter dype skjæret sikkert er vulkan så kunne det jo hende at den plutselig hadde et utbrudd og det kom en øy. Det hadde vært tøft.

Siden vi nå også er langt, langt borte fra det meste siden det sydlige stillehavet er tomt for øyer og annet så begynner det å skrante på kommunikasjons muligheter. Den vanlige metoden min for å sende epost går vi kortbølge kommunikasjon altså via radio. Denne måten avhenger av atmosfæriske forhold siden signalene går opp i Atmosfæren og spretter derretter ned igjen mot jorda. Nå for tiden er disse atmosfæriske forholdene ikke helt bra så det kommer derfor til å bli litt mindre oppdateringer frem til Kapp Horn, men disse atomsfærsike forholdene kan plutselig endre seg så det blir nok noen oppdateringer fremover.

Vi nordmenn er jo ganske bortskjemte og tror at hele verden bruker "lyn-meldinger"/IP Telefoni/3G mobiltelefoner/MMS/SMS og annet tull og vi tror jo også at alle har fibersnabler inn i huset sitt og mange tror vel at jeg bare kobler meg på en fiberkabel hver gang jeg skal sende mail. Slik er det nå ikke og dette radio epost greiene kan i beste fall ha en hastighet på 3200 bit pr sekund, men nå som forholdene er dårlige så ender jeg stort sett på 200 bit og det betyr ca en overføringshastighet på 500 bytes i sekundet, og bruke for mye satelitt har jeg ikke råd til så derfor blir nok det ikke så aktuelt hvis ikke det skjer noe spennende.

Er jo også snart halveis til dette sør amerika og det skal bli fint å komme frem dit. Har heller ikke sett noen flytende fjell, men det positive er at i februar så går den ytterste drivisgrensen ned fra rundt 45 grader syd til ca. 53 grader syd altså her vi er nå, så da skal jeg ikke bli slappere etter å kikke etter dem, men det er mindre sannsynlig at jeg kommer til å treffe på noen av dem. Et isfjell er jo ganske hardt og jeg tror ikke det er like romantisk som en hvis film og treffe på et. Isen i dette havet stammer som regel fra en isbre i Rosshavet som kalver utover våren og sommeren og driver med vinden og strømmen nordover. Isfjell kan bli store saker og det er for eksempel observert isfjell som har stått på grunn hvor det er over fem hundre meter dypt. De kan også ha ganske stor fart opp til 2 knop når de drives av vind og strøm.

Har det bare fint jeg så selvom jeg gleder meg til å se Kapp Horn så har jeg og vi det fint ute på dette havet. Det blir i hvertfall tøft og se dette hornet. Vi får satse på at været er bra så det går ann å se det. Hvis vinden holder seg og alt virker som det skal har vi Hornet i sikte om rundt tre uker.

ENDS DE LA7GZ/MM
NNNN