BEGIN200601050630ZD014/D001

Nå er sjøbeina satt og rutinen innarbeidet. Hatt en flott seilas hittil bortsett fra noen squalls i kulingen som betyr en dobbling av vinden for en periode på ca. 3-10 minutter. Det har jeg opplevd noen ganger tidligere, og er ikke noe særlig. Vanskelig å se dem når det er natt, så greit med radar. Da får jeg noen minutters forsprang før dem treffer. Vindrorert trenger litt hjelp når dem treffer samt at det er greit å redusere litt seil selvom vi allrede seiler med relativt lite seil siden det blåser bra.

Vinden skal holde seg rundt 13-15 m/s de neste dagene slik som det pleier å være her nede og det er bare bra for da går det unna. Perfekt seilevær! Eneste som er noe å utsette nå er at det "kun" er ca. 500 meter dypt og det merkes på bølgene som er litt krappere enn normalt, men om noen 100 n.m altså noen dager så er vi igjen ute på dypt vann som i motsettning til ordtaket er bedre her ute på havet.

Ellers har jeg blitt informert fra min bror at dere nå faktisk har mer peiling på hvor jeg er enn det jeg har selv. Posisjonen som står oppe til høyere på denne internet siden blir oppdatert hver 2. time eller for å være helt nøyaktig hver 1 time og 57 minutter. Jeg seiler "due east" så vi skal holde oss langs den 50 breddegrad. Muligens litt lengre nord siden det er observert ett 100 meter langt og 20 meter høyt isfjell på 52 grader syd og 140 west, men vi er fremdeles i et isfjell fritt områder så vi for ta det når vi nærmer oss 170 grader vest hvor isfjell faren begynner. Posisjonen som vises oppdateres via en "sort boks" (den er faktisk sort), denne boksen blir forspurt om hvor den er og da er den forhåpentligvis ombord i Rozinante. Det blir da også forespurt hvor Rozinante er og dette sendes da til internet siden.

Denne boksen kostet mange penger, men gjør også en del andre ting. Produsenten tydligvis spart litt på ting og tang og den innebygde GPS mottakeren er litt på tur siden den kun oppdaterer seg hvert sekund noe som igjen gjør at hastigheten og kursen blir noe på tur så hastighet og kurs som vises kan bare brukes som "veiledende". Dette har med at en GPS mottaker i 6-10 meter bølger har problemer med å beregne kürs og hastighet siden motakeren beveger seg både nedover, oppover og til sidene.

Sender i dag med et lite bilde av en delefin som hopper foran båten samtidig som en passert squall har laget en fin liten regnbue.

ENDS DE LA7GZ/MM