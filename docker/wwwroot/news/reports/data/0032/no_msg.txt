BEGIN200602080030ZD048/D035

Mye vind, men hva kan jeg forvente?
Jeg seiler jo faktisk mot Kapp Horn. Seilerene's "Mount Everest"!


Det går litt Sikk/Sakk for tiden. Nå er det som jeg i går beskrev som en mega kaldfront rett over hodet på oss. Fronten frakter med seg 18-20m/s med vindkast på 25-30m/s med vind fra Nord.

"En kaldfront oppstår når kaldere luft trenger frem og presser den varme lufta oppover. Det foregår med stor voldsomhet med kraftig vind, store nædbørsmengder og ofte torden. Omslaget skjer ofte plutselig og fører ofte til ulykker." Ref: bok "Været" utgitt Damm's Natur Hånbøker.

Siden kaldfrontene har krafige vinder og dette er en særdeles kraftig front med vind fra NordNordVest kan vi ikke seile rett østover mot Kapp Horn. Vi ligger derfor litt ute av kurs. Det er bedre å seile litt sikk sakk enn å havne "opp ned"! Denne fronten er særdeles kraftig, og vi har i løpet av de siste timene hatt ganske mange nesten "Knockdown's". Rozinante er tung så det går stort sett bra! Det er også fremdeles lyst og da kan jeg lettere bedømme hvor mye Rozinante tåler ut i fra hvordan havet ser ut. Av og til kommer det noen brytende bølger som er store som hus og det er når de treffer det er fare for at vi kan gå rundt.

Fronten er tilknyttet et særdeles kraftig lavtrykk på 948hPa som ligger på 60S 100W men det beveger seg sydøstover så vi får nok ikke full storm etter at fronten har passert, men noe lignende. Når fronten passerer så dreier vinden mot mer vestlig og da setter vi igjen kursen rett øst.

ENDS DE LA7GZ/MM
NNNN