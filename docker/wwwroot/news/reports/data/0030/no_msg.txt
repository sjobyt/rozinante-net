BEGIN200602060330ZD046/D033

Jeg er fremdeles litt rastløs, men har begynnt å finne tilbake roen igjen er jo fremdeles en stund til vi nærmer oss land. Er nå på samme breddegrad som Kapp Horn så nå ligger Kapp Horn 940 n.m øst for vår posisjon.

Ellers har det godt greit unna de siste 48 timene med en snitt fart på 5.1 knop mot Hornet og det er ikke verst for Rozinante. Ser bra ut med vind de neste dagene også så det er i grunen ikke noe jeg kan klager over. Det blåser heller ikke så mye og tempraturen holder seg rundt 8-9 grader så da er det jo ikke mye å klage over egentlig.

Nå skal jeg teoretisk sett ikke kunne treffe noen isfjell på hele veien til Kapp Horn. De siste to-tre ukene gikk isfjell grensa helt opp til 43 grader nord for Januar og noe lengre syd i februar. Siden vi var rundt 53-56 Syd så betydde det at vi befant oss 600+ n.m syd for denne såkalte maksimale isfjell grensa, men nå er stort sett den faren ute av verden ifølge den informasjonen jeg har inntil videre.

Når vi kommer til Kapp Horn så er det fremdeles 140 n.m til Ushuaia som er den Argentinske byen jeg har tenkt meg til. Den ligger i "Beagle Kanalen". Jeg har da ikke tenkt å gå inn på vestsiden av denne kanalen siden jeg som ekte jordomseiler tross alt må seile syd for Kapp Horn og kan deretter gå inn Beagle Kanalen fra østsiden.

Sørvestkysten av Chile med Tierra Del Fuego og omkringliggende øyer ble beskrevet av Darwin i 1834 ombord på H.M.S Beagle på følgende måte: "Synet av en slik kyst er nok til å gi en landkrabbe mareritt om forlis, lidelse og død i flere uker etterpå." En offiser ombord på Beagle utalte senere: "Det samme gjelder også for en sjømann".

Ellers skulle jeg gjerne ha lastet opp noen flere bilder, men det går nok dårlig. Skal få sendt hjem noen når jeg kommer til land. Har også filmet en del på denne turen også så jeg regner med det blir en film fra det etter hvert.

ENDS DE LA7GZ/MM
NNNN