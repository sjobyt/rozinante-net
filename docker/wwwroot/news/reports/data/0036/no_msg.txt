BEGIN200602120000ZD053/D040

Et elendig dritt vær for tiden. En haug med vind, store bølger og latterlig mengder med regn. Slik vind det skulle vært for en uke siden og ikke nå. Men ingen ting å gjøre med været. Vinden er grei nok hvis vi bare skulle seile forbi Kapp Horn. Da hadde vi lagt kursen rett østover like utenfor der hvor det blir grunnt og alt hadde vært greit. Men nå blåser det mye og vi nærmer oss kontinentalsokkelen til sør-amerika som går fra 4000-5000 meter til 100 m på en distanse på ca 8 n.m. Der blir det det mye graps med krappe bølger og annet skit.

Men Kapp Horn har ikke det samme problemet som Kapp Det Gode Håp siden det ved Sør-Afrika kommer en hav strøm fra øst som treffer vinden fra vest og det av og til blir totalt kaos. Slik er det ikke ved Kapp Horn og det er jo fint.

Været ser nokså heftig ut de neste dagene, men det går nok bra. Har pugget kart siden "innaskjærs" innenfor kapp horn er stort og består av mye skjer og grunner. Etter kapp horn skal vi over en "liten" Bukt (Baia Nassau) som er ca halvparten av Skagerrak. Prøver derfor å bli "lokalkjent" på forhånd. I disse datatider hvor selv gummibåter har kartplotter kan jeg bare si at det nytter lite her. Det bør navigeres med særdeles forsiktighet siden området er dårlig kartlagt og oppmålingene ofte ikke er oppdaterte de siste hundre år.

Før vi kommer frem til Kapp Horn skal vi også forbi "Falso Cabo De Hornos". Altså det falske kapp Horn. Interessant navn!

Må følge med på været de neste dagene så vi er vel fremme ved Kapp Horn når været passer som blir en gang mellom to og fire døgn.

ENDS DE LA7GZ/MM
NNNN