BEGIN200601040630ZD013

Reiste fra Auckland Islands for 6 timer siden og rett ut i en sydvestlig stiv kuling. vi er nå på vei østover mot Kapp Horn. Hadde muligens en plan om å besøke en eller to øyer til, men må spare noen til neste gang. Det blir heller ingen New Zeland selvom jeg strengt tatt har vært i New Zeland i 6 dager på Auckland Island. Det er ikke værst å ha vært i New Zeland uten å møte ett eneste menneske eller en eneste sau. (New Zeland har visst noe sånnt som fem sauer pr. innbygger), men jeg har vel sett en del av New Zeland flesteparten av innbyggerene selv aldri kommer til å se.

Den siste dagen på Auckland Island ble brukt til å sjekke, ordne og utbrede noen ting samt normalt vedlikehold for en båt. Fikk også sovet en del før avreisen mot Kapp Horn. Dit er det et stykke så nå skal vi være en stund ute i dette "stille" havet. Distansen til Kapp Horn eller Cabo De Hornos som det heter på lokal språket er 4840 n.m i tenkt rute. Eller nesten 9000 k.m. Tiden det tar dit er mellom 45-50 dager alt ettersom om alt funker som det skal eller ikke.

Men mer i morgen, må få satt sjøbena. har bare seilt i syv timer nå.

ENDS DE LA7GZ/MM