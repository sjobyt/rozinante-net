<?xml version="1.0" ?>
<report>
<p><b>Avreise Puerto Rico 20031212@1800Z/1800LCL (12. Desember 2003 kl. 1800 UTC/1800 Lokal Tid):</b></p>
<p>På vei ut av Puerto Rico møtte vi på White Admiral som var på vei inn. Vi fikk derfor en verdig avskjed fra Kanari Øyene og Europa. I Puerto Rico stod det "Battery Error" på Diesel pumpa og vi måtte derfor 3 n.m til Puerto Mogan for å fylle Diesel. Under Diesel fyllinga fyllte vi opp 40 Liter diesel på kanner og full tankpå 290 liter Diesel under overvåkning av nysgjerrige spanjoler. </p>
<p>Etter å ha kommet til havs fikk vi rigget til den nye slepegeneratoren vår. Denne har en dynamo som henges opp bak på båten og en propell i enden av et 30 meter langt tau. Etter hvert som tauet blir snurret blir avstanden mellom dynaomen og propellen ca. 10 meter denne gir oss en inngående strøm på 6-8 ampere ved en hastighet på 5-6 knop. Hvor mye den minsker farten vet vi ikke og det vil vi heller ikke vite! Den kostet flesk, men ser ut til å fungere bra!</p>
<p>Vi fikk også heist opp storseilet og klyver og satt riktig kurs. Vinden var østlig og vi seilte derfor på slør. I løpet av natten fikk vi rigget til fiskesnøret. Det måtte en del nye løsninger til. Dette for at ikke slepegeneratoren skulle komme i konflikt med fiskesnøret. Ved hjelp av en 5 meter lang trestokk med krok i enden ble fiskesnøret og tauet til slepegeneratoren separert med ca. 3 meter og ser ut til å ikke komme i konflikt med hverandre. Hekken til Rozinante er blitt pyntet en del på og har nå en god del utstyr som ikke har vært der tidligere, men dette var tidligere en ikke godt utnyttet plass og er nå blitt en kombinasjon av stueplass for tauverk og diverse fastmonterte "duppeditter" av ymse slag. </p>
<p>Vi fant også ut etter 4 timer at vi hadde glemt det viktigste av alt for starten på en slik havseilas. Vi hadde glemt å kjøpe inn ferskt brød, frukt og grønnsaker. Bortsett fra egg, løk og poteter. Men egentlig så var det ikke så farlig, vi har da: Hermetiske grønnsaker, frukter og kosttilskudd i form av piller, dessuten får vi sikkert en del fisk! </p>
</report>
