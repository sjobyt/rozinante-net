<?xml version="1.0" ?>
<report>
<p>Største begivenhet i dag var at vi hadde besøk av 3-4 hvaler på 5-8 meter. De var relativt nærgående og Ragnar var redd! Hullet de puster ut av var nesten like stort som en håndball. De svømmte foran Rozinante på samme måte som delfinene. De var mørke oppå og så ut som en forminsket ubåt. De skar foran Rozinante i det de la seg over på ryggen og da så vi at de var helt hvite under. Når et digert dyr skjærer slik foran Rozinante ble jeg også redd. De er nesten like store som Rozinante og veier sikkert like mye som en Volvo Amazon. Etter å ha tatt 50 bilder så det ut til at de forstod at vi hadde fått nok, og etter en stund så forsvant dem ned i dypet igjen. Det var ganske utrolig at slike digre dyr lekte med oss. De var på besøk i nesten 2 timer, og var nesten så nære at vi kunne ta dem i finnen. </p>
<p>I ettertid har vi diskutert hvorfor dem var på besøk hos oss. Vi har funnet ut at de egentlig bare er nysgjerrige, og at vi lokket dem med alle den gode musikken vi spille på steroen. Vi tror også at grunnen til at de legger seg over på siden/ryggen når de svømmer nærgående er for å kikke på oss. </p>
<p>Vi hørte også på BBC i dag at Keiko var død! Hvaler er i grunnen noen ålreite dyr.</p>
<p>Ragnar og Sigve prøver seg på brødbakst for det er dem nemmlig oppvokst med i heimen, og det er ikke jeg. Etter mye om og men forstår de at den spanske kjærringa i butikken som fortalte oss at det pulveret vi hadde funnet frem var til "Making Bread Big" (Det vil si gjær, trodde vi, ikke var det alikevel). Litt roting på lageret og vi fant frem et par tørr gjær poser fra Norge. Etter enda større nøyaktighet på brødbaksten var resultatet seks perfekte rundstykker og et perfekt brød.</p>
<p>Vi seiler nå vi rundt med 30 poser med et eller annet vi ikke helt vet hva er. Det er i hvertfall ikke tørr gjær, men vi tror det er bakepulver. Hva vi skal bruke bakepulver til er utenfor vår fatteevne. Da vi var små puttet vi bakepulver og vann inn i de gule oppbevaringsboksene som følger med kinderegg og lagde bomber, men det har vi vel nesten vokst i fra nå. Vi har i hvert fall ikke råd til å kaste bort verdifulle bakervarer som vi ikke vet hva skal brukes til!</p>
</report>
