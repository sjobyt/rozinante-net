<?xml version="1.0" ?>
<report>
<p><b>Hva skjer?</b></p>
<p>Vi har nå fått fingeren ut og fått skrevet litt om hva som skjer. Det har ikke kommet noen oppdatering fra oss slik vi har skrevet at det skulle. Det er ikke for det vi har druknet, sunket eller andre katastrofale ting. Her ute i midt Atlanterhavet så har vi det kjempe bra!</p>
<p>Grunnen til at det ikke har kommet noen oppdateringer er fordi vi har/har hatt litt problemer med kommunikasjonen. Det viser seg at den oppdateringen som ble prøvd overført var for stor og det kommer nå et lite sammendrag av denne oppdateringen i stedefor</p>
<p><b>Hvor er vi nå da?</b></p>
<p>Vi er nå på breddegraden 08 grader og 30 minutter nord, og 26 grader 10 minutter vestlig lengde. Det betyr at vi er ((8x60)+30) = 510 n.m (510x1.852 = 944.52 k.m) nord for ekvator og midt ute på Atlanterhavet. Vi seiler på en kurs som er 180 grader og det er rett syd. Dette har vi gjort siden vi passerte Kapp Verde øygruppen for noen dager siden. </p>
<p>Jeg har kikket litt på kartet og har lagt inn to stopp på vei fra Kanariøyene til Brasil. Det første stoppet befinner seg 490 n.m SW for oss, og ligger på 00 grader og 55 minutter nord. Dette er en ubebodd "holme" som heter "Pedro". Vi har døpt den "The Rock". Denne holmen er en del av "The Mid Atlantic Ridge" som strekker seg i midten av atlanterhavet fra Sydpolen til Island. Denne delen stikker tilfeldigvis opp av havet. "Holmen" er en skummel sak og flere skip har gått ned der. Vi har derimot et detaljkart fra 2002 over denne holmen. </p>
<p>Holmen ligger midt i det som kalles "Inter Tropical Convergence Zone" eller på Norsk "Stillebeltet" Dette området er ikke stille, men et sted hvor været oppfører seg som ungdom i tidligpubertetsalder og ikke helt vet om det skal være svakt og ynkelig eller stort og tøft. Vi har derfor ikke bestemt oss enda om vi skal besøke holmen, men hvis det passer seg slik så skal vi det.</p>
<p>Etter det skal vi til en øy som Fernando de Noronha. Dette er en øy som er regulert som naturreservat, men som de fleste andre trope plasser i verden så kommer det slike turrister som oss også her. Her skal vi ha en liten fast landkjenning og se litt på det motsatte kjønn hvis det finnes noe slikt der. Det begynner nemmlig og bli en stund siden. </p>
<b>Atlanterhavet</b>
<p>Turen så langt har gått kjempe bra. Vi har ikke helt hatt den store fiskelykken med oss og derfor kun fått to "dorados" på kroken. vi fikk også en flyvefisk flyvende opp i båten i går. Denne drepte vi og studerte nærmere. En annen dag hadde vi besøk av en fugl i 9 timer. Denne kunne vi klappe og leke med da den var helt tam. (Denne drepte vi ikke!). Vi leser mye bøker og lager mye bra mat. Ellers snakker vi med Mike som også er på vei til Brasil. Han er en aleneseiler fra England. Vi snakker med ham hver dag på radioen og utveksler røver historier. </p>
<p>Vi har også radio kontakt med noen Radio amatører i land som legger ut posisjonen vår hver dag kl. 1300Z på internett der vil de oppdatere posisjonen vår så lenge vi klarer å kommuniserer med de to som gjør dette for oss. De gir oss også hjelp med værmelding og har vært kjempe greie å ha i forhold til hvilken strategi vi skal velge for å seile. Det har seg nemmlig slik at ute på havet så må man ta hensyn til vær og vind for å klare å komme dit en skal. </p>
<p>Julaften spiste vi risegrynsgrøt og drakk linjeakkevitt og øl. Etter hvert drakk vi (i hvertfall jeg siden jeg hadde 20-24 vakta og fri resten av natten) litt for mange øl. Jeg våknet i dag morges av at Ragnar stod og dro meg i foten: "Øyyy... Det er en haug med hvaler her" Hvalene fikk meg til å glemme den lille hodepinen jeg hadde. De leker seg på samme måte som delefinene, men vi er litt engstelige da de er 6-7 meter og veier sikkert like mye som en volvo amazon. De legger seg over på siden og skjærer inn foran baugen på Rozinante, men det har gått bra så langt. Det er nesten som å seile rundt i et levende akvarium her ute. Vi har noen kule bilder som vi skal få lagt ut når vi kommer over til "andre siden"</p>
<p>Vi hadde hele 3 døgn med blikk stille vær. Tiden brukte vi til å bade og leke jolleramper i gummijolla så ble vi lei! Dette er et sannt helvete for seilere som oss og vi kavet rundt på havet uten mål og mening. Det var varmt og kjedelig. Havet var nesten flatt, med digre bølger (2 meter) med laaanng (20-30 meter) bølge lengde gjorde at vi følte vi befannt oss i en diger blå ørken. Rozinante duvet opp og ned i de store bølgene, men det var ingen rulling som kommer i bølger med kortere bølgelengde. vi måtte velge mellom å ligge og "kope" eller kjøre motor. Vi valgte etter hvert det siste siden vi hadde masse diesel, og radioamtøren i land lovet oss vind lengre syd noe som stemte. Siden vi "fant" vinden igjen natt til 23. har vi seilt i bra hastighet og det siste døgnet seilte vi 125 n.m på 24 timer</p>
<p>Ellers takk for alle de koselige meldingen vi har fått. Det er alltid gøy å få melding så send noen flere!</p>
<p>Silje håper du har det bra på Barbados. Ragnar takker for julegaven! </p>
<p><b>God Jul og Godt nyttår til alle. Hilsen gutta ombord i "The Happy ship S/Y Rozinante"</b></p>
</report>