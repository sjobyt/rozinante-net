<?xml version="1.0" ?>
<report>
<p>I dag er det lillejulaften. Jule stemmninga er på topp og på dekk finnes det ikke 10 cm med snø. Tempraturen er høy døgnet rundt. Vi seiler i tre knop, og vi venter stadig på litt mer vind som vi vet kommer i løpet av kvelden i dag. </p>
<p>
Siden vi hadde kjørt mye motor de siste dagene er det aldri dumt å ta en sjekk før vi for bruk for den igjen. Hovedaklig betydde dette å smøre fettkopper og sjekke andre ting. Fettkoppen til akslingen ligger under en haug med ting og alt må flyttes på for å få tak i den. Vi viste også at vi hadde en liten lekasje et sted da lensepumpa startet av og til. Dette var ingen stor lekasje. Først trodde vi at det lakk i hylsa da dette er det mest normale, men baki der var det helt tørt. Litt ekstra fett i fettkoppen og akslingen var smurt. Etter å ha stablet alt tilbake på plass var det motoren sin tur. Her oppdaget vi at lekasjen stammet fra saltvannspumpa til motoren. Under saltvannspumpa var det dannet et 5 mm tjukkt saltlag. Vi bestemmer oss for å demontere hele saltvannspumpa. Vi kan i hvertfall bytte impelleren for det er ikke gjort på lang tid. Etter å ha gjort alt rent ser det ut til at en messing foring som akslingen til pumpa går i er blitt demformert i løpet av årenes løp og at det er den som lekker litt. Vi skrudde alt sammen med nye pakkningsmasser og monterte pumpa til bake på plass. </p>
<p>Vi startet motoren og det kom i hvertfall kjølevann og alt ser bra ut. Nå må bare motoren kjøres en stund for å se om det er tett, men nå må vi spare på dieselen for nå har vi "masse" vind! Værmeldingen er lovende de neste 96 timene! Til kveldsmat/middag i dag lagde Sigve Pasta med ostesaus og skinke samt en liter rødvin. </p>
</report>