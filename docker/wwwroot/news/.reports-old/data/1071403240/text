<?xml version="1.0" ?>
<report>
<p>Vi hadde en stykk fisk på kroken, men denne mistet vi! Vi bytte seilføring fra Klyver og Storseil. Til flygende lett klyver og klyver i spridde forseil. Da vinden dreide mer mot Nord og vi kunne seile med vinden rett bak fra. Vi seiler nå i såkalt "butterfly" stil. Dette betyr at Rozinante ruller mye mer fra side til side enn på slør. Hjemmet vårt er blitt et rullende hjem, men det går seg til.</p>
<p>Etter å ha brukt hele vakta mi fra 0000-0400 på å bake det perfekte brødet og satt dette i ovnen la jeg meg til å sove. Når jeg våkner ser jeg over på kjøkken benken og brødet var like flatt og elendig som det første jeg lagde. Brødet burde vært dobbelt så stort som det var.</p>
<p>Om nettene er det stort sett ikke overskyet og stjernehimmelen er helt utrolig. At det finnes så mange stjerner som er synlig fra jordens overflate trodde jeg ikke, og stjerne skudd er det nok av. Månen er for tiden oppe det meste av natten, men er på vei til å bli mindre så den forsvinner vel snart. </p>
</report>
